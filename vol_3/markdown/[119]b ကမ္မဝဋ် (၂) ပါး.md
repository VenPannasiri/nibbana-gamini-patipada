### ကမ္မဝဋ် (၂) ပါး

- ၄။ သင်္ခါရ (၃၄) = ဝိပဿနာ ကုသိုလ်စေတနာအုပ်စု၊
- ၅။ ကံ = ယင်းဝိပဿနာ ကုသိုလ်စေတနာအုပ်စု (၃၄)၏ ကမ္မသတ္တိ၊

ယင်းကမ္မဝဋ်တရားတို့မှာလည်း မနောဒွါရိက ဇောဝီထိစိတ်အစဉ်များသာ ဖြစ်ကြပေသည်။ 
ဤသို့လျှင် အဝိဇ္ဇာ-တဏှာ-ဥပါဒါန်-သင်္ခါရ-ကံဟူသော အတိတ်အကြောင်းတရား ငါးပါးတို့ကို သိမ်းဆည်းမှု လုပ်ငန်းကြီးကား အောင်မြင်သွားပြီ ဖြစ်ပေသည်။ 
သို့သော် ဤမျှဖြင့်ကား မကျေနပ်သင့်သေးပေ။ 
ဆက်လက်၍ ဆန်းစစ်သင့်သော အချက်များလည်း များစွာပင် ရှိနေသေး၏။ 
ယင်းအချက်တို့ကိုလည်း ဆက်လက်၍ တင်ပြအပ်ပါသည်။