### ဈာနဝီထိ

မဟာကုသိုလ် ဉာဏသမ္ပယုတ် သောမနဿဇော (သသင်္ခါရိက အသင်္ခါရိက) နှစ်မျိုးနောက်၌ ဖြစ်-
ကောင်းသော အပ္ပနာဇောကား (၃၂ )မျိုးတည်း။ ----

(က) မဟဂ္ဂုတ်ကုသိုလ် သောမနဿဇော --- ၄၊

( ခ ) မဂ် သောမနဿဇော --- ၁၆၊

( ဂ ) အောက်ဖိုလ် သောမနဿဇော --- ၁၂၊

ပေါင်းသော် --- ၃၂ - မျိုးတည်း။

မဟာကုသိုလ် ဉာဏသမ္ပယုတ် ဥပေက္ခာဇော (သသင်္ခါရိက - အသင်္ခါရိက) နှစ်မျိုးနောက်၌ ဖြစ်ကောင်း-
သော အပ္ပနာဇောကား (၁၂ )မျိုးတည်း။

(က) မဟဂ္ဂုတ်ကုသိုလ် ဥပေက္ခာသဟဂုတ်ဇော --- ၅၊

( ခ ) မဂ် ဥပေက္ခာ သဟဂုတ်ဇော --- ၄၊

( ဂ ) အောက်ဖိုလ် ဥပေက္ခာဇော --- ၃၊

ပေါင်းသော် --- ၁၂ - မျိုးတည်း။

မဟဂ္ဂုတ် ကုသိုလ်ဇော

ပဉ္စကနည်းအရ မဟဂ္ဂုတ် ကုသိုလ်ဇောဝီထိကား -----

၁။ အာဒိကမ္မိက မဟဂ္ဂုတ် ကုသိုလ်ဇော --- (၉) ဝီထိ၊

၂။ သမာပတ္တိ မဟဂ္ဂုတ် ကုသိုလ်ဇော --- (၉) ဝီထိ၊

နှစ်ရပ်ပေါင်းသော် ဝီထိ (၁၈)မျိုး ရှိ၏။ ပဉ္စကနည်း၌ ဝိတက်နှင့် ဝိစာရ ဈာန်အင်္ဂါများကို တစ်ခုစီ ဖြုတ်သဖြင့်
ရူပါ၀စရဈာန် (၅)မျိုး ဖြစ်သည်။ အရူပါ၀စရဈာန် (၄)မျိုးနှင့် ပေါင်းသော် မဟဂ္ဂုတ်ဈာန် (၉)မျိုး ဖြစ်သည်။
ဈာန် (၉)မျိုး ဖြစ်သဖြင့် ဝီထိအမျိုးအစားလည်း (၉)မျိုးပင် ဖြစ်သည်။ ယင်းဈာနဝီထိများကို ရှေးနာမ်ကမ္မဋ္ဌာန်း-
ပိုင်းတွင် ပြခဲ့ပြီ။ အရူပါ၀စရဈာန်များကို ရှုပွားပုံကို **သမထကမ္မဋ္ဌာန်းပိုင်း**တွင် ကြည့်ပါ။ နားရှင်းစေရန် ယင်း-
ဈာနဝီထိ ဖြစ်ပုံကို အနည်းငယ် ထပ်မံ ဖော်ပြအပ်ပါသည်။

**၁။ အာဒိကမ္မိက မဟဂ္ဂုတ် ကုသိုလ်ဇောဝီထိ**

ဘဝင်္ဂစလန၊ ဘဝင်္ဂုပစ္ဆေဒ၊ မနောဒွါရာဝဇ္ဇန်း၊ ပရိကံ၊ ဥပစာ၊ အနုလုံ၊ ဂေါတြဘု၊ ထိုနောင် မဟဂ္ဂုတ်
ကုသိုလ်ဇော (၉)မျိုးတို့တွင် တစ်ခုခုသော ဇောသည် အာဒိကမ္မိကဖြစ်၍ တစ်ကြိမ်စီသာ အပ္ပနာသမာဓိဇောကိစ္စ
ဖြစ်၍ ချုပ်၏၊ ထိုနောင် တိဟိတ်ဘဝင် (၁၃)မျိုးတို့တွင် တစ်မျိုးမျိုးသည် ဘဝင် ဘဝင်ဟု ဘဝင်ကိစ္စ ဖြစ်ထိုက်သမျှ
ဖြစ်၍ ချုပ်၏။

**၂။ သမာပတ္တိ မဟဂ္ဂုတ် ကုသိုလ်ဇောဝီထိ**

ဘဝင်္ဂစလန၊ ဘဝင်္ဂုပစ္ဆေဒ၊ မနောဒွါရာဝဇ္ဇန်း၊ ပရိကံ၊ ဥပစာ၊ အနုလုံ၊ ဂေါတြဘု၊ ထိုနောင် မဟဂ္ဂုတ်
ကုသိုလ်ဇော (၉)မျိုးတို့တွင် တစ်မျိုးမျိုးသည် ဘဝင်အယဉ်ကဲ့သို့ အကြိမ်များစွာ အပ္ပနာသမာဓိဇောကိစ္စ ဖြစ်၍
ချုပ်၏၊ ထိုနောင် တိဟိတ် ဘဝင် (၁၃)မျိုးတို့တွင် တစ်မျိုးမျိုးသည် ဘဝင် ဘဝင်ဟု ဘဝင်ကိစ္စ ဖြစ်ထိုက်သမျှ
ဖြစ်၍ ချုပ်၏။

ထို (၁၈) ဝီထိတို့တွင် ပဉ္စကနည်းအရ ပထမဈာနဝီထိ ဒုတိယဈာနဝီထိ တတိယဈာနဝီထိ စတုတ္ထဈာန
ဝီထိဟူသော ရူပါ၀စရကုသိုလ်ဇောဝီထိတို့၌ ---- ပရိကံ၊ ဥပစာ၊ အနုလုံ၊ ဂေါတြဘု ကိစ္စတပ်သော စိတ်တို့ကား
မဟာကုသိုလ် ဉာဏသမ္ပယုတ် သောမနဿဇော (သသင်္ခါရိက - အသင်္ခါရိက) နှစ်မျိုး တစ်မျိုးမျိုးတည်း။

ပဉ္စကနည်းအရ ပဉ္စမဈာနဝီထိ， စတုက္ကနည်းအရ စတုတ္ထဈာနဝီထိနှင့် အရူပါ၀စရဈာနဝီထိဟူသော
ကုသိုလ်ဇောဝီထိတို့၌ ပရိကံ၊ ဥပစာ၊ အနုလုံ၊ ဂေါတြဘု ကိစ္စတပ်သော စိတ်တို့ကား မဟာကုသိုလ် ဉာဏ-
သမ္ပယုတ် ဥပေက္ခာ (သသင်္ခါရိက - အသင်္ခါရိက) ဇောစိတ်တို့တွင် တစ်မျိုးမျိုးတည်း။