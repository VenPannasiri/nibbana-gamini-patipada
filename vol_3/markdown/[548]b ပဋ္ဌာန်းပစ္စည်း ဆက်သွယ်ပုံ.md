### ပဋ္ဌာန်းပစ္စည်း ဆက်သွယ်ပုံ

ဥပါဒါန် (၄)မျိုးလုံးတို့သည် ----

၁။ ရူပ အရူပဖြစ်သော ကမ္မဘ၀ ဥပပတ္တိဘ၀တို့အား，

၂။ ကာမာ၀စရကုသိုလ် ကမ္မဘ၀အား，

၃။ ကာမာ၀စရ ဥပပတ္တိဘ၀အား，

ဥပနိဿယပစ္စယသတ္တိတစ်မျိုးတည်းဖြင့်သာ ကျေးဇူးပြု၏။

၄။ ယင်းဥပါဒါန် (၄)မျိုးလုံးသည် မိမိနှင့် သမ္ပယုတ်ဖြစ်သော စိတ္တက္ခဏတစ်ခု၏ အတွင်း၌ အတူယှဉ်တွဲ
ဖြစ်သော အကုသိုလ်ကမ္မဘ၀အား သဟဇာတ အညမည နိဿယ သမ္ပယုတ္တ အတ္ထိ အဝိဂတ မဂ္ဂ ပစ္စယသတ္တိ
တို့ဖြင့် ကျေးဇူးပြု၏။

၅။ ယင်းဥပါဒါန် (၄)မျိုးလုံးသည် မိမိနှင့် ဝိပ္ပယုတ်ဖြစ်သော စိတ္တက္ခဏတစ်ခု၏ အတွင်း၌ အတူယှဉ်တွဲ၍
မဖြစ်သော ဝီထိစိတ္တက္ခဏခြားလျက်ဖြစ်သော အကုသိုလ်ကမ္မဘ၀အား ဥပနိဿယပစ္စယသတ္တိ တစ်မျိုးတည်းဖြင့်
သာလျှင် ကျေးဇူးပြု၏။