### ဒိဋ္ဌုပါဒါန်နှင့် ကာမ - ရူပ - အရူပ ကမ္မဘ၀ ဥပပတ္တိဘ၀

အခြားတစ်ယောက်သော သူသည် ---- “ဤအတ္တမည်သည် ကာမာ၀စရ သမ္ပတ္တိဘ၀၌သော်လည်းကောင်း
ရူပ အရူပဘ၀တို့တွင် အမှတ်မထား တစ်ပါးပါးသော ဘ၀၌သော်လည်းကောင်း ပြတ်စဲသွားသော် ကောင်းစွာ
ပြတ်သည်ပင် ဖြစ်၏” ---- ဟု ဥစ္ဆေဒဒိဋ္ဌိကို စွဲယူ၍ အကြောင်းပြု၍ ထိုကာမဘ၀ ရူပဘ၀ အရူပဘ၀တို့တွင်
တစ်ပါးပါးသော ဘ၀သို့ ကပ်ရောက်ကြောင်း ဖြစ်သော ကာမာ၀စရကံ ရူပါ၀စရကံ အရူပါ၀စရကံတို့ကို
ကြိုးစားအားထုတ်၏။ ထိုပုဂ္ဂိုလ်၏ ထိုကံသည် ကမ္မဘ၀မည်၏၊ ကံသည် ဖြစ်စေအပ်သော ခန္ဓာတို့ကား ဥပပတ္တိ
ဘ၀ မည်၏။ (ဤစကားရပ်တို့ကို နာမရူပပရိစ္ဆေဒဉာဏ်နှင့် ပစ္စယပရိဂ္ဂဟဉာဏ် မရရှိသေးသော ပုထုဇန်
ငမိုက်သားတို့ကို ရည်ညွှန်း၍ ပြောဆိုနေသော စကားရပ်များဟု မှတ်ပါ။) ဤသို့လျှင် ဒိဋ္ဌုပါဒါန်သည်လည်း
ကာမ-ရူပ-အရူပ တည်းဟူသော ဘ၀သုံးမျိုး (ကမ္မဘ၀ ဥပပတ္တိဘ၀)တို့၏ အကြောင်းရင်း ဖြစ်သည်သာ
ဖြစ်ပေသည်။ (အဘိ၊ဋ္ဌ၊၂၊၁၇၇ ။ ဝိသုဒ္ဓိ၊၂၊၂၀၉။)