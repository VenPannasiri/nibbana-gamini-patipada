### အတ္တဝါဒုပါဒါန်ကြောင့် ဘ၀ဖြစ်ပုံ

အခြားတစ်ယောက်သော သူသည် --- “ဤအတ္တမည်သည် ကာမာ၀စရ သမ္ပတ္တိဘ၀၌သော်လည်းကောင်း，
ရူပဘ၀ အရူပဘ၀တို့တွင် တစ်မျိုးမျိုးသော ဘ၀၌သော်လည်းကောင်း ချမ်းသာခြင်း ရှိ၏ ပူပန်ရခြင်း ကင်း၏”
ဟု အတ္တဝါဒုပါဒါန်ကြောင့် ထိုကာမာ၀စရ သမ္ပတ္တိဘ၀， ရူပဘ၀ အရူပဘ၀တို့တွင် တစ်ပါးပါးသော ဘ၀သို့
ကပ်ရောက်ကြောင်းဖြစ်သော ကာမာ၀စရကံ， ရူပါ၀စရကံ， အရူပါ၀စရကံတို့ကို အားထုတ်၏။ ထိုပုဂ္ဂိုလ်၏
ထိုမိမိအားထုတ်အပ်သော ကံသည် ကမ္မဘ၀ မည်၏။ ထိုကံသည် ဖြစ်စေအပ်သော ခန္ဓာတို့ကား ဥပပတ္တိဘ၀
မည်၏။ ဤသို့လျှင် အတ္တဝါဒုပါဒါန်သည် ကာမကမ္မဘ၀ ကာမဥပပတ္တိဘ၀， ရူပကမ္မဘ၀， ရူပဥပပတ္တိဘ၀，
အရူပကမ္မဘ၀， အရူပဥပပတ္တိဘ၀တို့၏ အကြောင်းရင်းစစ် ဖြစ်ရပေသည်။
<r>(အဘိ၊ဋ္ဌ၊၂၊၁၇၇-၁၇၈။ ဝိသုဒ္ဓိ၊၂၊၂၀၉။)</r>
