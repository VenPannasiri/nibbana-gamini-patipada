### အတ္ထိပစ္စည်း

ပစ္စုပ္ပန္နလက္ခဏေန အတ္ထိဘာဝေန တာဒိသဿေ၀ ဓမ္မဿ ဥပတ္ထမ္ဘကတ္တေန ဥပကာရကော ဓမ္မော
**အတ္ထိပစ္စယော။** (အဘိ၊ဋ္ဌ၊၃၊၃၅၁။ ဝိသုဒ္ဓိ၊၂၊၁၇၁။)

ပစ္စုပ္ပန်ဟု မှတ်သားအပ်သော သဘောဖြစ်သော ထင်ရှားရှိသည်၏ အဖြစ်ဖြင့် ထိုသို့ ထင်ရှားရှိသည်သာ-
လျှင်ဖြစ်သော တရားကို အားပေးထောက်ပံ့တတ်သည်၏ အဖြစ်ဟူသော သဘောဖြင့် ကျေးဇူးပြုတတ်သော
တရားသည် အတ္ထိပစ္စည်းမည်၏။

### ပစ္စုပ္ပန်လက္ခဏာ

**ပစ္စုပ္ပန္နလက္ခဏေနာ**တိ ပစ္စုပ္ပန္နသဘာဝေန။ (မဟာဋီ၊၂၊၂၈၆။)

လက္ခဏကို သဘာ၀ဟု ဖွင့်၏။ ယင်းအလိုအားဖြင့် ပစ္စုပ္ပန်ဟူသည် ဥပါဒ်အဖြစ်ဖြင့် စတည်ပြီး၍ မပြီး-
ဆုံးသေးသော ပရမတ်တရားဖြစ်လျှင် ဘင်အခိုက်သို့ မရောက်ရှိသေးသော သဘောတရားတည်း။

အာရဒ္ဓါနိဋ္ဌိတော ဘာဝေါ ပစ္စုပ္ပန္နော။ (ကစ္စာယနသာရ-၂၂-ဂါထာ။) = စတည်ပြီး၍ မပြီးဆုံးသေးသော
ကြိယာသည် ပစ္စုပ္ပန်မည်၏။

### အတ္ထိဘာ၀ = ထင်ရှားရှိသည်၏အဖြစ် (၃) မျိုး

၁။ နိဗ္ဗတ္တတာလက္ခဏ-အတ္ထိဘာ၀ = ဖြစ်ပြီးသည်၏ အဖြစ်ဟူသော သဘောလက္ခဏာရှိသော အတ္ထိဘာ၀，

၂။ ဥပလဗ္ဘမာနတာလက္ခဏ-အတ္ထိဘာ၀ = လောကပြောရိုးအားဖြင့် ရအပ်သည်၏အဖြစ်ဟူသော သဘော
လက္ခဏာရှိသော အတ္ထိဘာ၀，

၃။ ပစ္စုပ္ပန္နလက္ခဏ-အတ္ထိဘာ၀ = ပစ္စုပ္ပန်သဘောလက္ခဏာဖြစ်သော အတ္ထိဘာ၀，

ဤသို့လျှင် အတ္ထိဘာ၀ = ထင်ရှားရှိသည်၏အဖြစ် (၃)မျိုး ရှိ၏။ ထိုတွင် ရှေး (၂)မျိုးကို တားမြစ်လိုသော
ကြောင့် - ပစ္စုပ္ပန္နလက္ခဏေန - ဟု အဋ္ဌကထာဆရာတော်က ဝိသေသနပြုသည်။
