### တစ်နည်းအဖြေ

(အဘိ၊ဋ္ဌ၊၂၊၁၇၉-၁၈၀။ ဝိသုဒ္ဓိ၊၂၊၂၁၁။)

အာသ၀သမုဒယာ အဝိဇ္ဇာသမုဒယော (= အာသ၀ ဖြစ်ခြင်းကြောင့် အဝိဇ္ဇာ ဖြစ်၏)ဟု ဘုရားရှင်သည်
ဟောကြားထားတော်မူ၏။ အာသ၀ဖြစ်ခြင်းကြောင့်လည်း ထိုသောက စသည်တို့သည် ဖြစ်ပေါ် လာကြကုန်၏။
ပဋိစ္စသမုပ္ပါဒ်ဒေသနာတော်တွင် ဇာတိကြောင့် ဇရာမရဏ သောက ပရိဒေ၀ ဒုက္ခ ဒေါမနဿ ဥပါယာသတရား
တို့ ဖြစ်ပေါ်လာကြောင်းကို ဟောကြားထားတော်မူသော်လည်း ဇာတိမှာ သောကစသည်တို့ ဖြစ်ပေါ်လာဖို့ရန်
မကင်းစကောင်းသော ဝေးသော အကြောင်းတရားသာတည်း။ သောကစသည်တို့ ဖြစ်ပေါ်လာဖို့ရန် အနီးစပ်ဆုံး
အကြောင်းတရားများမှာ အာသဝေါတရားတို့ပင် ဖြစ်ကြသည်။
