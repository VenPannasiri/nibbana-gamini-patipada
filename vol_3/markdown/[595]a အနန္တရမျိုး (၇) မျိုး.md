### အနန္တရမျိုး (၇) မျိုး

**အနန္တရ၊ သမနန္တရ၊ အနန္တရူပနိဿယ၊ နတ္ထိ၊ ဝိဂတတို့၌ ပစ္စည်းတရားကား** --- ရဟန္တာတို့၏ စုတိစိတ် ကြဉ်သော ရှေးရှေးသောစိတ် (၈၉)၊ စေတသိက် ဒွေပညာသတည်း။

**ပစ္စယုပ္ပန်တရားကား** --- ရဟန္တာတို့၏ စုတိစိတ်နှင့်တကွ နောက်နောက်သော စိတ် (၈၉)၊ စေတသိက် ဒွေပညာသတည်း။

**အာသေဝန၌ ပစ္စည်းတရားကား** --- အဆုံးဇော ကြဉ်သော ရှေးရှေးသော လောကီဇော သတ္တစတ္တာလီသ၊ စေတသိက် ဒွေပညာသတည်း။

**ပစ္စယုပ္ပန်တရားကား** ---- ပထမဇော ဖိုလ်ဇော ကြဉ်သော နောက်နောက်၌ ဖြစ်သော ဇော ဧကပညာသ၊ စေတသိက် ဒွေပညာသတည်း။

**အနန္တရမျိုး ကမ္မ၌ ပစ္စည်းတရားကား** ---- မဂ် (၄)ခု၌ ရှိသော စေတနာတည်း။

**ပစ္စယုပ္ပန်တရားကား** ---- မဂ္ဂါနန္တရဖိုလ် (၄)ခု၊ စေတသိက် ဆတ္တိံသတည်း။