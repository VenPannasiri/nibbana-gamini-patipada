### ဥပတ္ထမ္ဘကတ္တ

သတိပိ ဇနကတ္တေ ဥပတ္ထမ္ဘကတ္တပ္ပဓာနာ အတ္ထိဘာဝေန ဥပကာရကတာတိ အာဟ “**ဥပတ္ထမ္ဘကတ္တေနာ**”တိ။
ဣဒဥ္စ ဥပတ္ထမ္ဘကတ္တံ ဝတ္ထာရမ္မဏသဟဇာတာဒီနံ သာဓာရဏံ အတ္ထိဘာဝေန ဥပကာရကတ္တန္တိ ဒဋ္ဌဗ္ဗံ။
<r>(မူလဋီ၊၃၊၁၇၅။ မဟာဋီ၊၂၊၂၈၆။)</r>

= မုချဆတ်ဆတ် ပစ္စုပ္ပန်ကျကျ ခဏတ္တယသို့ ရောက်ဆဲဖြစ်သဖြင့် ပစ္စုပ္ပန္နပရမတ္ထဓမ္မ အမည်ရသော
ရုပ်တရား နာမ်တရား၏ ဥပါဒ်မှစ၍ ဘင်သို့တိုင်အောင် ရစကောင်းသော အတ္ထိဘာ၀ ဖြစ်သော်လည်း ဥပါဒ်
ခဏထက် ဌီခဏ၌ အလွန်အကဲနှင့်တကွသော ဗျာပါရရှိ၍ ဥပတ္ထမ္ဘကတ္တ-ပဓာနဖြစ်ရကား = အားပေးထောက်ပံ့
တတ်သည်၏အဖြစ်က ပြဓာန်းရကား ဖြစ်စေတတ်သော ဇနကသတ္တိရှိသည်ကို အလေးမမူဘဲ အားပေးထောက်ပံ့
တတ်သည့် ဥပတ္ထမ္ဘကသတ္တိကိုသာ အလေးမူ၍ ဖွင့်ဆိုထားသည် ဟူလိုသည်။ ဤဥပတ္ထမ္ဘက၏အဖြစ်ကိုလည်း
ဝတ္ထာရမ္မဏ， သဟဇာတ， ပုရေဇာတ， ပစ္ဆာဇာတစသည်တို့နှင့် ဆက်ဆံသော ထင်ရှားရှိမှု အတ္ထိဘာ၀ဖြင့်
ကျေးဇူးပြုသည်၏ အဖြစ်ဟု မှတ်ပါ။ (အနုဋီ၊၃၊၂၃၈။)

ထိုအတ္ထိပစ္စည်းတရားသည် ---

၁။ သဟဇာတတ္ထိ -

၂။ ပုရေဇာတတ္ထိ -

၃။ သဟဇာတပုရေဇာတတ္ထိ -

၄။ ပစ္ဆာဇာတတ္ထိ -

၅။ အာဟာရတ္ထိ -

၆။ ဣန္ဒြိယတ္ထိ - ဟု (၆)မျိုး ရှိ၏။

**၁။ သဟဇာတတ္ထိ**

၁။ နာမ်ခန္ဓာ (၄)ပါးတို့သည် အချင်းချင်းအား = [(၁)ပါးသည် (၃)ပါးအား， (၃)ပါးသည် (၁)ပါးအား， (၂)ပါး-
သည် (၂)ပါးအား，]

၂။ မဟာဘုတ် (၄)ပါးတို့သည် အချင်းချင်းအား = [(၁)ပါးသည် (၃)ပါးအား， (၃)ပါးသည် (၁)ပါးအား， (၂)ပါး-
သည် (၂)ပါးအား，]

၃။ ပဉ္စဝေါကာရ ပဋိသန္ဓေခဏ၌ နာမ်ရုပ်သည် အချင်းချင်းအား [ပဉ္စဝေါကာရ ပဋိသန္ဓေနာမက္ခန္ဓာနှင့်
ဟဒယဝတ္ထုသည် အချင်းချင်းအား]

၄။ ပဉ္စဝေါကာရဘုံ၌ အရူပဝိပါက် (၄)ခု， ဒွေပဉ္စဝိညာဏ် (၁၀)， ရဟန္တာတို့၏ စုတိကြဉ်သော စိတ် (၇၅)
စေတသိက် (၅၂)တို့သည် စိတ္တဇရုပ်တို့အား，

၅။ မဟာဘုတ်တို့သည် ဥပါဒါရုပ်တို့အား --- **သဟဇာတတ္ထိပစ္စယသတ္တိ**ဖြင့် ကျေးဇူးပြု၏။

**၂။ ပုရေဇာတတ္ထိ** (ပုရေဇာတနိဿယနှင့် တူသည်။)

မဇ္ဈိမာယုကဖြစ်သော အတီတဘဝင်နှင့် ဥပါဒ်ပြိုင်သော ---

၁။ စက္ခာယတနသည် စက္ခုဝိညာဏဓာတ်နှင့် သမ္ပယုတ်တရားစုတို့အား，

၂။ သောတာယတနသည် သောတဝိညာဏဓာတ်နှင့် သမ္ပယုတ်တရားစုတို့အား，

၃။ ဃာနာယတနသည် ဃာနဝိညာဏဓာတ်နှင့် သမ္ပယုတ်တရားစုတို့အား，

၄။ ဇိဝှါယတနသည် ဇိဝှါဝိညာဏဓာတ်နှင့် သမ္ပယုတ်တရားစုတို့အား，

၅။ ကာယာယတနသည် ကာယဝိညာဏဓာတ်နှင့် သမ္ပယုတ်တရားစုတို့အား， **ဝတ္ထုပုရေဇာတတ္ထိပစ္စယသတ္တိ**ဖြင့်
အသီးအသီး ကျေးဇူးပြု၏။

(ဤ၌ မှီရာဝတ္ထုရုပ် ပစ္စည်းတရားတို့သည် မှီတတ်သည့် ဆိုင်ရာ ဆိုင်ရာ နာမ်တရားစုတို့ မဖြစ်မီ မဥပါဒ်မီက
ကြိုတင်ဥပါဒ်ကြ၍ ယင်းပစ္စယုပ္ပန် နာမ်တရားတို့ ဥပါဒ်-ဌီ-ဘင်-ဟူသော ခဏတ္တယသို့ ရောက်ခိုက်၌ သက်တမ်း
မကုန်သေးသဖြင့် ထင်ရှားရှိခိုက် ပစ္စည်းတရားများ ဖြစ်ကြ၍ ဝတ္ထုပုရေဇာတတ္ထိပစ္စည်းဟု ခေါ်သည်။)

၆။ ပစ္စုပ္ပန် ရူပါရုံသည် စက္ခုဝိညာဏဓာတ်နှင့် သမ္ပယုတ်တရားစုတို့အား，

၇။ ပစ္စုပ္ပန် သဒ္ဒါရုံသည် သောတဝိညာဏဓာတ်နှင့် သမ္ပယုတ်တရားစုတို့အား，

၈။ ပစ္စုပ္ပန် ဂန္ဓာရုံသည် ဃာနဝိညာဏဓာတ်နှင့် သမ္ပယုတ်တရားစုတို့အား，

၉။ ပစ္စုပ္ပန် ရသာရုံသည် ဇိဝှါဝိညာဏဓာတ်နှင့် သမ္ပယုတ်တရားစုတို့အား，

၁၀။ ပစ္စုပ္ပန် ဖောဋ္ဌဗ္ဗာရုံသည် ကာယဝိညာဏဓာတ်နှင့် သမ္ပယုတ်တရားစုတို့အား，

၁၁။ ပစ္စုပ္ပန် ရူပါရုံ， သဒ္ဒါရုံ， ဂန္ဓာရုံ， ရသာရုံ， ဖောဋ္ဌဗ္ဗာရုံသည် ပဉ္စဒွါရာဝဇ္ဇန်း， သမ္ပဋိစ္ဆိုင်း (၂)ဟူသော မနော-
ဓာတ်နှင့် သမ္ပယုတ်တရားစုတို့အား -- **အာရမ္မဏပုရေဇာတတ္ထိပစ္စယသတ္တိ**ဖြင့် အသီးအသီး ကျေးဇူးပြု၏။

(ဤ၌ အာရုံပစ္စည်းတရားတို့သည် အာရမ္မဏိကပစ္စယုပ္ပန်တရားတို့ မဖြစ်မီ မဥပါဒ်မီက ကြိုတင်ဥပါဒ်ကြ၍
အာရမ္မဏိကပစ္စယုပ္ပန်တရားတို့ ဥပါဒ်-ဌီ-ဘင်ဟူသော ခဏတ္တယသို့ ရောက်ခိုက်၌ သက်တမ်းမကုန်သေးသဖြင့်
ထင်ရှားရှိခိုက် ပစ္စည်းတရားများ ဖြစ်ကြ၍ အာရမ္မဏပုရေဇာတတ္ထိပစ္စည်းဟု ခေါ်သည်။)

**၃။ သဟဇာတ - ပုရေဇာတတ္ထိ**

ယံ ရူပံ နိဿာယ မနောဓာတု စ မနောဝိညာဏဓာတု စ ဝတ္တန္တိ၊ တံ ရူပံ မနောဓာတုယာ စ မနော-
ဝိညာဏဓာတုယာ စ တံသမ္ပယုတ္တကာနဉ္စ ဓမ္မာနံ အတ္ထိပစ္စယေန ပစ္စယော။ (ပဋ္ဌာန၊၁၊၉။)

၁။ ပဉ္စဝေါကာရ ပဋိသန္ဓေခဏ၌ ဟဒယဝတ္ထုတရားသည် ပဉ္စဝေါကာရ ပဋိသန္ဓေနာမ်တရားအား **သဟဇာ**-
**တတ္ထိ**ပစ္စယသတ္တိဖြင့် ကျေးဇူးပြု၏။

၂။ ပဝတ္တိအခါ၌ ဟဒယဝတ္ထုပစ္စည်းတရားသည် မနောဓာတ် (၃)ခု ၊ အရူပဝိပါက် (၄)ခု ကြဉ်သော မနော-
ဝိညာဏဓာတ် (၇၂)ခု၊ ယင်းမနောဓာတ်， မနောဝိညာဏဓာတ်တို့နှင့် ယှဉ်သော စေတသိက်သမ္ပယုတ်
တရားစု (၅၂)တို့အား **ဝတ္ထုပုရေဇာတတ္ထိ**ပစ္စယသတ္တိဖြင့် ကျေးဇူးပြု၏။

[ပဉ္စဝေါကာရ ပဋိသန္ဓေခဏ၌ ဟဒယဝတ္ထုရုပ်နှင့် ပဋိသန္ဓေနာမက္ခန္ဓာ (၄)ပါးတို့သည် ပြိုင်တူ ဥပါဒ်ကြ
ဖြစ်ကြ၍ ပစ္စည်း ပစ္စယုပ္ပန် နှစ်မျိုးလုံးသည် ထင်ရှားရှိနေခိုက် ဖြစ်သဖြင့် ယင်းဟဒယဝတ္ထုရုပ်သည် **သဟဇာတတ္ထိ**
ပစ္စည်းတရား ဖြစ်သည်။ ပဋိသန္ဓေနာမက္ခန္ဓာတို့သည် **သဟဇာတတ္ထိ**ပစ္စယုပ္ပန်တရားတို့ ဖြစ်ကြသည်။ ပဝတ္တိ
အခါ၌ကား မနောဓာတ် မနောဝိညာဏ်ဓာတ်နှင့် သမ္ပယုတ်တရားစုတို့သည် ပဋိသန္ဓေ အစရှိသော မိမိတို့၏
ရှေးရှေးသော စိတ်နှင့် အတူဥပါဒ်သော ဟဒယဝတ္ထုရုပ်ကိုသာ မှီ၍ ဖြစ်ကြသဖြင့် ယင်းဟဒယဝတ္ထုရုပ်သည်
**ဝတ္ထုပုရေဇာတတ္ထိ**ပစ္စည်းတရား ဖြစ်သည်။ ပဝတ္တိနာမက္ခန္ဓာတရား (= မနောဓာတ် မနောဝိညာဏဓာတ်နှင့်
သမ္ပယုတ်တရားစု)တို့ကား **ဝတ္ထုပုရေဇာတတ္ထိ**ပစ္စယုပ္ပန်တရားတို့ ဖြစ်ကြသည်။ ဤသဘောတရားကို ရည်ရွယ်
တော်မူ၍ အဋ္ဌကထာက ဤသို့ဖွင့်ဆိုထား၏ ---

ယံ ရူပံ နိဿာယာတိ ဧတ္ထ သဟဇာတပုရေဇာတ၀သေန အတ္ထိပစ္စယော နိဒ္ဒိဋ္ဌော။ (အဘိ၊ဋ္ဌ၊၃၊၃၈၃။)

ဟဒယဝတ္ထု သဟဇာတံ ဝါ ဟောတိ ပုရေဇာတံ ဝါ။ (အဘိ၊ဋ္ဌ၊၃၊၃၈၄။)]
