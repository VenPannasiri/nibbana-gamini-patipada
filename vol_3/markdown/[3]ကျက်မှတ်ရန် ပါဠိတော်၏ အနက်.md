### ကျက်မှတ်ရန် ပါဠိတော်၏ အနက်

- ၁။ အဝိဇ္ဇာပစ္စယာ = သစ္စာလေးပါး၌ မသိမှု အသိမှားမှု အဝိဇ္ဇာ အကြောင်းတရား ထင်ရှားရှိနေခြင်းကြောင့်။
သင်္ခါရာ = ပစ္စုပ္ပန်မှု သံသရာမှုတို့ကို ပြုစုပျိုးထောင်ခြင်း = သင်္ခါရတို့သည်။ 
သမ္ဘဝန္တိ = ထင်ရှား ဖြစ်ပွားလာကြကုန်၏။

- ၂။ သင်္ခါရပစ္စယာ = ယင်းပစ္စုပ္ပန်မှု သံသရာမှုတို့ကို ပြုစုပျိုးထောင်ခြင်း = သင်္ခါရ အကြောင်းတရား ထင်ရှားရှိနေခြင်းကြောင့်။ 
ဝိညာဏံ = ကမ္မဝိညာဏ်သည်၊ တစ်နည်း ဝိပါက်ဝိညာဏ်သည်။ 
သမ္ဘ၀တိ = ထင်ရှားဖြစ်ပွားလာ၏။

- ၃။ (က) ဝိညာဏပစ္စယာ = ယင်းကမ္မဝိညာဏ်အကြောင်းတရား ထင်ရှားရှိနေခြင်းကြောင့်။ 
နာမရူပံ = ဝိပါက်နာမ်တရား ကမ္မဇရုပ်တရားသည်။ 
သမ္ဘ၀တိ = ထင်ရှား ဖြစ်ပွားလာ၏။

<br>( ခ ) တစ်နည်း ----- ဝိညာဏပစ္စယာ = ဝိပါက်ဝိညာဏ် အကြောင်းတရား ထင်ရှားရှိနေခြင်းကြောင့်။
နာမရူပံ = ဝိပါက် စေတသိက်နာမ်， ဝိပါက် စိတ္တဇရုပ်သည်။ 
သမ္ဘ၀တိ = ထင်ရှား ဖြစ်ပွားလာ၏။

- ၄။ နာမရူပပစ္စယာ = ယင်းနာမ်ရုပ် အကြောင်းတရား ထင်ရှားရှိနေခြင်းကြောင့်။ 
သဠာယတနံ = အတွင်းအာယတန (၆)ပါးသည်။ 
သမ္ဘ၀တိ = ထင်ရှား ဖြစ်ပွားလာ၏။

- ၅။ သဠာယတနပစ္စယာ = ယင်းအတွင်းအာယတန (၆)ပါး အကြောင်းတရား ထင်ရှားရှိနေခြင်းကြောင့်။
ဖဿော = ဖဿ (၆)ပါးသည်။ 
သမ္ဘ၀တိ = ထင်ရှား ဖြစ်ပွားလာ၏။

- ၆။ ဖဿပစ္စယာ = ယင်းဖဿ (၆)ပါး အကြောင်းတရား ထင်ရှားရှိနေခြင်းကြောင့်။ 
ဝေဒနာ = ဝေဒနာ (၆)ပါးသည်။ 
သမ္ဘ၀တိ = ထင်ရှား ဖြစ်ပွားလာ၏။

- ၇။ ဝေဒနာပစ္စယာ = ယင်းဝေဒနာ (၆)ပါး အကြောင်းတရား ထင်ရှားရှိနေခြင်းကြောင့်။ 
တဏှာ = တဏှာ (၆)ပါးသည်။ 
သမ္ဘ၀တိ = ထင်ရှား ဖြစ်ပွားလာ၏။

- ၈။ တဏှာပစ္စယာ = ယင်းတဏှာ (၆)ပါး အကြောင်းတရား ထင်ရှားရှိနေခြင်းကြောင့်။ 
ဥပါဒါနံ = စွဲလမ်းမှု ဥပါဒါန် (၄) မျိုးသည်။ 
သမ္ဘ၀တိ = ထင်ရှား ဖြစ်ပွားလာ၏။

- ၉။ ဥပါဒါနပစ္စယာ = ယင်းစွဲလမ်းမှု ဥပါဒါန် (၄)ပါး အကြောင်းတရား ထင်ရှားရှိနေခြင်းကြောင့်။ 
ဘဝေါ = ကမ္မဘ၀ ဥပပတ္တိဘ၀သည်။ 
သမ္ဘ၀တိ = ထင်ရှား ဖြစ်ပွားလာ၏။

- ၁၀။ ဘ၀ပစ္စယာ = ယင်းကမ္မဘ၀ အကြောင်းတရား ထင်ရှားရှိနေခြင်းကြောင့်။ 
ဇာတိ = ပဋိသန္ဓေ တည်နေရခြင်း ဇာတိတရားသည်။ 
သမ္ဘ၀တိ = ထင်ရှား ဖြစ်ပွားလာ၏။

- ၁၁။ ဇာတိပစ္စယာ = ယင်းပဋိသန္ဓေ တည်နေရခြင်း ဇာတိအကြောင်းတရား ထင်ရှားရှိနေခြင်းကြောင့်။ 
ဇရာ မရဏံ = အိုခြင်း (ဇရာ)， သေခြင်း (မရဏ)သည်လည်းကောင်း။ 
သောက ပရိဒေ၀ ဒုက္ခ ဒေါမနဿုပါယာသာ = စိုးရိမ်ရခြင်း (သောက)， ငိုကြွေးမြည်တမ်းရခြင်း (ပရိဒေ၀)， ကိုယ်ဆင်းရဲရခြင်း (ဒုက္ခ)，စိတ်ဆင်းရဲရခြင်း (ဒေါမနဿ)， ပြင်းစွာပူပန်ရခြင်း (ဥပါယာသ)တရားတို့သည်လည်းကောင်း။ 
သမ္ဘဝန္တိ = ထင်ရှား ဖြစ်ပွားလာကြကုန်၏။

ဧဝံ = ဤသို့လျှင်။ 
ကေ၀လဿ = ချမ်းသာမဖက် သက်သက်သော။ 
ဧတဿ ဒုက္ခက္ခန္ဓဿ = ဤဒုက္ခတုံး ဒုက္ခအစုအပုံ၏။ 
သမုဒယော = ဖြစ်ကြောင်းသည်။ 
တစ်နည်း ---- သမုဒယော = ဖြစ်ခြင်းသည်။ 
ဟောတိ = ဖြစ်ပေါ်၍လာပေ၏။

တတ္ထ = ထိုအဝိဇ္ဇာပစ္စယာ သင်္ခါရာစသော ပါဠိတော်၌။ 
အဝိဇ္ဇာ = အဝိဇ္ဇာဟူသည်။ 
ကတမာ = အဘယ်နည်း။

- ၁။ ဒုက္ခေ = ဒုက္ခသစ္စာတရား၌။ 
အညာဏံ = မသိခြင်းလည်းကောင်း။

- ၂။ ဒုက္ခသမုဒယေ = ဒုက္ခဖြစ်ကြောင်း သမုဒယသစ္စာတရား၌။ 
အညာဏံ = မသိခြင်းလည်းကောင်း။

- ၃။ ဒုက္ခနိရောဓေ = ဒုက္ခ၏ ချုပ်ရာ နိရောဓ သစ္စာတရား၌။ 
အညာဏံ = မသိခြင်းလည်းကောင်း။

- ၄။ ဒုက္ခနိရောဓဂါမိနိယာ ပဋိပဒါယ = ဒုက္ခ၏ချုပ်ရာ နိဗ္ဗာန်သို့ ရောက်ကြောင်းဖြစ်သော ဖြူစင်မြင့်မြတ်သော
ကျင့်စဉ်ဟူသော မဂ္ဂသစ္စာတရား၌။ 
အညာဏံ = မသိခြင်းလည်းကောင်း။

အယံ = ဤမသိမှုကို။ 
အဝိဇ္ဇာ = အဝိဇ္ဇာဟူ၍။ 
ဝုစ္စတိ = ဆိုအပ်၏။

တတ္ထ = ထို ပါဠိတော်၌။ 
အဝိဇ္ဇာပစ္စယာ သင်္ခါရာ = အဝိဇ္ဇာဟူသော အကြောင်းကြောင့် ဖြစ်သော သင်္ခါရတို့သည်။ 
ကတမေ = အဘယ်သည်တို့နည်းဟူမူကား ---

- ၁။ ပုညာဘိသင်္ခါရော = ပုညာဘိသင်္ခါရလည်းကောင်း။

- ၂။ အပုညာဘိသင်္ခါရော = အပုညာဘိသင်္ခါရလည်းကောင်း။

- ၃။ အာနေဉ္ဇာဘိသင်္ခါရော = အာနေဉ္ဇာဘိသင်္ခါရလည်းကောင်း။

- ၄။ ကာယသင်္ခါရော = ကာယသင်္ခါရလည်းကောင်း။

- ၅။ ၀စီသင်္ခါရော = ၀စီသင်္ခါရလည်းကောင်း။

- ၆။ စိတ္တသင်္ခါရော = စိတ္တသင်္ခါရလည်းကောင်းတည်း။

- ၁။ တတ္ထ = ထိုသင်္ခါရတို့တွင်။ 
ပုညာဘိသင်္ခါရော = ပုညာဘိသင်္ခါရဟူသည်။ 
ကတမော = အဘယ်နည်း။ ။
ဒါနမယာ = ဒါနဖြင့်ပြီးသော။ 
သီလမယာ = သီလဖြင့်ပြီးသော။ 
ဘာ၀နာမယာ = (ပရိကမ္မဘာ၀နာ， ဥပစာရဘာ၀နာ， ဝိပဿနာဘာ၀နာ ဟူသော ) ဘာ၀နာဖြင့်ပြီးသော။ 
ကာမာ၀စရာ = ကာမာ၀စရဘုံ၌ အကျုံးဝင်သော။
ယာ ကုသလာ စေတနာ = အကြင် မဟာကုသိုလ် စေတနာသည်လည်းကောင်း။ 
(ဤ၌ ဝိပဿနာကံ အားလုံးကို မဆိုလိုပါ။ ဘ၀ကို ဖြစ်စေနိုင်သော ဝိပဿနာဘာ၀နာကိုသာ ဆိုလိုသည်။) 
ဘာ၀နာမယာ = သမထဘာ၀နာဖြင့်ပြီးသော။ 
တစ်နည်း အပ္ပနာဘာ၀နာဖြင့်ပြီးသော။ 
ရူပါ၀စရာ = ရူပါ၀စရဘုံ၌ အကျုံးဝင်သော။ ယာ ကုသလာ စေတနာ = အကြင် ရူပါ၀စရကုသိုလ် စေတနာသည်လည်းကောင်း။ 
အတ္ထိ = ရှိ၏။ 
အယံ = ဤကာမာ၀စရ ကုသိုလ်စေတနာ ရူပါ၀စရ ကုသိုလ်စေတနာကို။ 
ပုညာဘိသင်္ခါရော = ပုညာဘိသင်္ခါရ ဟူ၍။ 
ဝုစ္စတိ = ဆိုအပ်၏။
[ မဟာကုသိုလ် (၈)ပါး， ရူပါ၀စရကုသိုလ် (၅)ပါး။ ပေါင်း (၁၃)ပါးတည်း။ ]

- ၂။ တတ္ထ = ထိုသင်္ခါရတို့တွင်။ 
အပုညာဘိသင်္ခါရော = အပုညာဘိသင်္ခါရဟူသည်။ 
ကတမော = အဘယ်နည်း။
ကာမာ၀စရာ = ကာမာ၀စရဘုံ၌ အကျုံးဝင်သော။ 
ယာ အကုသလာ စေတနာ = အကြင် အကုသိုလ် စေတနာသည်။ 
အတ္ထိ = ရှိ၏။ 
အယံ = ဤအကုသိုလ်စေတနာကို။ 
အပုညာဘိသင်္ခါရော = အပုညာဘိသင်္ခါရ ဟူ၍။
ဝုစ္စတိ = ဆိုအပ်၏။

- ၃။ တတ္ထ = ထိုသင်္ခါရတို့တွင်။ 
အာနေဉ္ဇာဘိသင်္ခါရော = အာနေဉ္ဇာဘိသင်္ခါရဟူသည်။ 
ကတမော = အဘယ်နည်း။ 
အရူပါ၀စရာ = အရူပါ၀စရဘုံ၌ အကျုံးဝင်သော။ 
ယာ ကုသလာ စေတနာ = အကြင် အရူပါ၀စရကုသိုလ် စေတနာသည်။ 
အတ္ထိ = ရှိ၏။ 
အယံ = ဤအရူပါ၀စရ ကုသိုလ်စေတနာကို။ 
အာနေဉ္ဇာဘိသင်္ခါရော = အာနေဉ္ဇာဘိသင်္ခါရဟူ၍။ 
ဝုစ္စတိ = ဆိုအပ်၏။

- ၄။ တတ္ထ = ထိုသင်္ခါရတို့တွင်။ 
ကာယသင်္ခါရော = ကာယသင်္ခါရဟူသည်။ 
ကတမော = အဘယ်နည်း။
ကာယသဉ္စေတနာ = ကာယဒွါရ၌ ဖြစ်သော (၈)ပါးသော ကာမကုသိုလ်စေတနာ， (၁၂ )ပါးသော အကုသိုလ်
စေတနာသည်။ 
ကာယသင်္ခါရော = ကာယသင်္ခါရ မည်၏။ (၈+၁၂ =၂၀)။

- ၅။ ၀စီသဉ္စေတနာ = ၀စီဒွါရ၌ ဖြစ်သော (၈)ပါးသော ကာမကုသိုလ်စေတနာ， (၁၂ )ပါးသော အကုသိုလ်
စေတနာသည်။ 
၀စီသင်္ခါရော = ၀စီသင်္ခါရ မည်၏။ (၂၀)။

- ၆။ မနောသဉ္စေတနာ = ဝိညတ်ရုပ် နှစ်မျိုးကို မဖြစ်စေမူ၍ (= ကာယဝိညတ်ရုပ် ၀စီဝိညတ်ရုပ် နှစ်မျိုးကို မဖြစ်စေမူ၍) အလုံးစုံလည်းဖြစ်သော [ (၁၂)ပါးသောအကုသိုလ်စေတနာ， (၈)ပါးသော ကာမကုသိုလ်စေတနာ，(၅)ပါးသော ရူပကုသိုလ်စေတနာ， (၄)ပါးသော အရူပကုသိုလ်စေတနာဟူသော ] တစ်ခုယုတ် (၃၀)သော စေတနာသည်။ 
စိတ္တသင်္ခါရော = စိတ္တသင်္ခါရ မည်၏။ (၂၉)။

ဣမေ = ဤသင်္ခါရတို့ကို။ 
အဝိဇ္ဇာပစ္စယာ သင်္ခါရာ = အဝိဇ္ဇာဟူသော အကြောင်းကြောင့် ဖြစ်သော သင်္ခါရတို့ဟူ၍။ 
ဝုစ္စန္တိ = ဆိုအပ်ကုန်၏။

တတ္ထ = ထို ပါဠိတော်၌။ 
သင်္ခါရပစ္စယာ ဝိညာဏံ = သင်္ခါရဟူသော အကြောင်းကြောင့် ဖြစ်သော
ဝိညာဏ်ဟူသည်။ 
ကတမံ = အဘယ်နည်း။

- ၁။ စက္ခုဝိညာဏံ = စက္ခုဝိညာဏ်လည်းကောင်း။

- ၂။ သောတဝိညာဏံ = သောတဝိညာဏ်လည်းကောင်း။

- ၃။ ဃာနဝိညာဏံ = ဃာနဝိညာဏ်လည်းကောင်း။

- ၄။ ဇိဝှါဝိညာဏံ = ဇိဝှါဝိညာဏ်လည်းကောင်း။

- ၅။ ကာယဝိညာဏံ = ကာယဝိညာဏ်လည်းကောင်း။

- ၆။ မနောဝိညာဏံ = မနောဝိညာဏ်လည်းကောင်း။

ဣဒံ = ဤဝိညာဏ် (၆)မျိုးကို။ 
သင်္ခါရပစ္စယာ ဝိညာဏံ = သင်္ခါရဟူသော အကြောင်းကြောင့် ဖြစ်သော
ဝိညာဏ်ဟူ၍။ 
ဝုစ္စတိ = ဆိုအပ်၏။

တတ္ထ = ထို ပါဠိတော်၌။ 
ဝိညာဏပစ္စယာ နာမရူပံ = ဝိညာဏ်ဟူသော အကြောင်းကြောင့် ဖြစ်သော
နာမ်ရုပ်ဟူသည်။ 
ကတမံ = အဘယ်နည်း။

- ၁။ နာမံ = နာမ်သည်။ 
အတ္ထိ = ရှိ၏။

- ၂။ ရူပံ = ရုပ်သည်။ 
အတ္ထိ = ရှိ၏။

တတ္ထ = ထိုနာမ်ရုပ်တို့တွင်။ 
နာမံ = နာမ်သည်။ 
ကတမံ = အဘယ်နည်း။

- ၁။ ဝေဒနာက္ခန္ဓော = ဝေဒနာက္ခန္ဓာလည်းကောင်း။

- ၂။ သညာက္ခန္ဓော = သညာက္ခန္ဓာလည်းကောင်း။

- ၃။ သင်္ခါရက္ခန္ဓော = သင်္ခါရက္ခန္ဓာလည်းကောင်း။

ဣဒံ = ဤခန္ဓာသုံးပါးကို။ 
နာမံ = နာမ်ဟူ၍။ 
ဝုစ္စတိ = ဆိုအပ်၏။ 
တတ္ထ = ထိုနာမ်ရုပ်တို့တွင်။ 
ရူပံ = ရုပ်သည်။ 
ကတမံ = အဘယ်နည်း။

- ၁။ စတ္တာရော မဟာဘူတာ = လေးပါးကုန်သော မဟာဘုတ်တို့လည်းကောင်း။

- ၂။ စတုန္နံ မဟာဘူတာနံ = မဟာဘုတ်လေးပါးတို့ကို။ 
ဥပါဒါယရူပဉ္စ = စွဲ၍ဖြစ်သော (၂၄)မျိုးသော ဥပါဒါရုပ်လည်းကောင်းတည်း။

ဣဒံ = ဤဘူတရုပ် ဥပါဒါရုပ်ကို။ 
ရူပံ = ရုပ်ဟူ၍။ 
ဝုစ္စတိ = ဆိုအပ်၏။ 
ဣတိ = ဤသို့လျှင်။ ဣဒဉ္စ နာမံ = ဤနာမ်ကိုလည်းကောင်း။ 
ဣဒဉ္စ ရူပံ = ဤရုပ်ကိုလည်းကောင်း။ 
ဣဒံ = ဤနာမ်ရုပ်ကို။ 
[တစ်နည်း- ဣဒဉ္စ နာမံ = ဤနာမ်သည်လည်းကောင်း။ 
ဣဒဉ္စ ရူပံ = ဤရုပ်သည်လည်းကောင်း။ 
အတ္ထိ = ရှိ၏။ 
ဣဒံ = ဤ နာမ်ရုပ်ကို။] 
ဝိညာဏပစ္စယာ နာမရူပံ = ဝိညာဏ်ဟူသော အကြောင်းကြောင့် ဖြစ်သော နာမ်ရုပ်ဟူ၍။ 
ဝုစ္စတိ = ဆိုအပ်၏။

တတ္ထ = ထို ပါဠိတော်၌။ 
နာမရူပပစ္စယာ သဠာယတနံ = နာမ်ရုပ်ဟူသော အကြောင်းကြောင့် ဖြစ်သော သဠာယတနဟူသည်။ 
ကတမံ = အဘယ်နည်း။

- ၁။ စက္ခာယတနံ = စက္ခာယတနလည်းကောင်း။

- ၂။ သောတာယတနံ = သောတာယတနလည်းကောင်း။

- ၃။ ဃာနာယတနံ = ဃာနာယတနလည်းကောင်း။

- ၄။ ဇိဝှါယတနံ = ဇိဝှါယတနလည်းကောင်း။

- ၅။ ကာယာယတနံ = ကာယာယတနလည်းကောင်း။

- ၆။ မနာယတနံ = မနာယတနလည်းကောင်း။

ဣဒံ = ဤအာယတန (၆)ပါးကို။ 
နာမရူပပစ္စယာ သဠာယတနံ = နာမ်ရုပ်ဟူသော အကြောင်းကြောင့် ဖြစ်သော သဠာယတနဟူ၍။ 
ဝုစ္စတိ = ဆိုအပ်၏။

တတ္ထ = ထို ပါဠိတော်၌။ 
သဠာယတနပစ္စယာ ဖဿော = သဠာယတနဟူသော အကြောင်းကြောင့် ဖြစ်သော ဖဿဟူသည်။ 
ကတမော = အဘယ်နည်း။

- ၁။ စက္ခုသမ္ဖဿော = စက္ခုသမ္ဖဿလည်းကောင်း။

- ၂။ သောတသမ္ဖဿော = သောတသမ္ဖဿလည်းကောင်း။

- ၃။ ဃာနသမ္ဖဿော = ဃာနသမ္ဖဿလည်းကောင်း။

- ၄။ ဇိဝှါသမ္ဖဿော = ဇိဝှါသမ္ဖဿလည်းကောင်း။

- ၅။ ကာယသမ္ဖဿော = ကာယသမ္ဖဿလည်းကောင်း။

- ၆။ မနောသမ္ဖဿော = မနောသမ္ဖဿလည်းကောင်း။

အယံ = ဤဖဿ (၆)ပါးကို။ 
သဠာယတနပစ္စယာ ဖဿော = သဠာယတနဟူသော အကြောင်းကြောင့် ဖြစ်သော ဖဿဟူ၍။ 
ဝုစ္စတိ = ဆိုအပ်၏။

တတ္ထ = ထို ပါဠိတော်၌။ 
ဖဿပစ္စယာ ဝေဒနာ = ဖဿဟူသော အကြောင်းကြောင့် ဖြစ်သော ဝေဒနာ ဟူသည်။ 
ကတမာ = အဘယ်နည်း။

- ၁။ စက္ခုသမ္ဖဿဇာ ဝေဒနာ = စက္ခုသမ္ဖဿကြောင့် ဖြစ်သော ဝေဒနာလည်းကောင်း။

- ၂။ သောတသမ္ဖဿဇာ ဝေဒနာ = သောတသမ္ဖဿကြောင့် ဖြစ်သော ဝေဒနာလည်းကောင်း။

- ၃။ ဃာနသမ္ဖဿဇာ ဝေဒနာ = ဃာနသမ္ဖဿကြောင့် ဖြစ်သော ဝေဒနာလည်းကောင်း။

- ၄။ ဇိဝှါသမ္ဖဿဇာ ဝေဒနာ = ဇိဝှါသမ္ဖဿကြောင့် ဖြစ်သော ဝေဒနာလည်းကောင်း။

- ၅။ ကာယသမ္ဖဿဇာ ဝေဒနာ = ကာယသမ္ဖဿကြောင့် ဖြစ်သော ဝေဒနာလည်းကောင်း။

- ၆။ မနောသမ္ဖဿဇာ ဝေဒနာ = မနောသမ္ဖဿကြောင့် ဖြစ်သော ဝေဒနာလည်းကောင်း။

အယံ = ဤဝေဒနာ (၆)ပါးကို။ 
ဖဿပစ္စယာ ဝေဒနာ = ဖဿဟူသော အကြောင်းကြောင့် ဖြစ်သော ဝေဒနာဟူ၍။ 
ဝုစ္စတိ = ဆိုအပ်၏။

တတ္ထ = ထို ပါဠိတော်၌။ 
ဝေဒနာပစ္စယာ တဏှာ = ဝေဒနာဟူသော အကြောင်းကြောင့် ဖြစ်သော တဏှာဟူသည်။ 
ကတမာ = အဘယ်နည်း။

- ၁။ ရူပတဏှာ = ရူပါရုံ၌ တွယ်တာတပ်မက်သော ရူပတဏှာလည်းကောင်း။

- ၂။ သဒ္ဒတဏှာ = သဒ္ဒါရုံ၌ တွယ်တာတပ်မက်သော သဒ္ဒတဏှာလည်းကောင်း။

- ၃။ ဂန္ဓတဏှာ = ဂန္ဓာရုံ၌ တွယ်တာတပ်မက်သော ဂန္ဓတဏှာလည်းကောင်း။

- ၄။ ရသတဏှာ = ရသာရုံ၌ တွယ်တာတပ်မက်သော ရသတဏှာလည်းကောင်း။

- ၅။ ဖောဋ္ဌဗ္ဗတဏှာ = ဖောဋ္ဌဗ္ဗာရုံ၌ တွယ်တာတပ်မက်သော ဖောဋ္ဌဗ္ဗတဏှာလည်းကောင်း။

- ၆။ ဓမ္မတဏှာ = ဓမ္မာရုံ၌ တွယ်တာတပ်မက်သော ဓမ္မတဏှာလည်းကောင်း။

အယံ = ဤတဏှာ (၆) ပါးကို။ 
ဝေဒနာပစ္စယာ တဏှာ = ဝေဒနာဟူသော အကြောင်းကြောင့် ဖြစ်သော တဏှာဟူ၍။ 
ဝုစ္စတိ = ဆိုအပ်၏။

တတ္ထ = ထို ပါဠိတော်၌။ 
တဏှာပစ္စယာ ဥပါဒါနံ = တဏှာဟူသော အကြောင်းကြောင့် ဖြစ်သော ဥပါဒါန် ဟူသည်။ 
ကတမံ = အဘယ်နည်း။

- ၁။ ကာမုပါဒါနံ = ကာမဂုဏ်၌ စွဲလမ်းသော ကာမုပါဒါန်လည်းကောင်း။

- ၂။ ဒိဋ္ဌုပါဒါနံ = မှားယွင်းသော မိစ္ဆာဒိဋ္ဌိ အယူဝါဒ၌ စွဲလမ်းသော ဒိဋ္ဌုပါဒါန်လည်းကောင်း။

- ၃။ သီလဗ္ဗတုပါဒါနံ = မှားယွင်းသော ကျင့်စဉ်၌ စွဲလမ်းသော သီလဗ္ဗတုပါဒါန်လည်းကောင်း။

- ၄။ အတ္တဝါဒုပါဒါနံ = အတ္တဝါဒ၌ စွဲလမ်းသော အတ္တဝါဒုပါဒါန်လည်းကောင်း။

ဣဒံ = ဤဥပါဒါန် လေးမျိုးကို။ 
တဏှာပစ္စယာ ဥပါဒါနံ = တဏှာဟူသော အကြောင်းကြောင့် ဖြစ်သော ဥပါဒါန်ဟူ၍။ 
ဝုစ္စတိ = ဆိုအပ်၏။

တတ္ထ = ထို ပါဠိတော်၌။ 
ဥပါဒါနပစ္စယာ ဘဝေါ = ဥပါဒါန်ဟူသော အကြောင်းကြောင့် ဖြစ်သော ဘ၀ ဟူသည်။ 
ကတမော = အဘယ်နည်း။

ဘဝေါ = ဘ၀သည်။ 
ဒုဝိဓေန = နှစ်မျိုးအပြားအားဖြင့်။ 
အတ္ထိ = ရှိ၏။

- ၁။ ကမ္မဘဝေါ = ကမ္မဘ၀သည် (= ဖြစ်ကြောင်းဘ၀သည်)။ 
အတ္ထိ = ရှိ၏။

- ၂။ ဥပပတ္တိဘဝေါ = ဥပပတ္တိဘ၀သည် (= ဖြစ်ခြင်းဘ၀သည်)။ 
အတ္ထိ = ရှိ၏။

တတ္ထ = ထို နှစ်မျိုးတို့တွင်။ 
ကမ္မဘဝေါ = ဖြစ်ကြောင်း ကမ္မဘ၀သည်။ 
ကတမော = အဘယ်နည်း။

- ၁။ ပုညာဘိသင်္ခါရော = ပုညာဘိသင်္ခါရလည်းကောင်း။

- ၂။ အပုညာဘိသင်္ခါရော = အပုညာဘိသင်္ခါရလည်းကောင်း။

- ၃။ အာနေဉ္ဇာဘိသင်္ခါရော = အာနေဉ္ဇာဘိသင်္ခါရလည်းကောင်း။

အယံ = ဤသင်္ခါရသုံးမျိုးကို။ 
ကမ္မဘဝေါ = ကမ္မဘ၀ဟူ၍ (= ဖြစ်ကြောင်းဘ၀ဟူ၍)။ 
ဝုစ္စတိ = ဆိုအပ်၏။
သဗ္ဗမ္ပိ = အလုံးစုံလည်းဖြစ်သော။ 
ဘ၀ဂါမိကမ္မံ = ဘ၀သို့ လားစေတတ် ရောက်စေတတ်သော ကံဟူသမျှသည်။
ကမ္မဘဝေါ = ကမ္မဘ၀ မည်၏ (= ဖြစ်ကြောင်းဘ၀ မည်၏)။

တတ္ထ = ထို ဘ၀ နှစ်မျိုးတို့တွင်။ 
ဥပပတ္တိဘဝေါ = ဥပပတ္တိဘ၀သည် (= ဖြစ်ခြင်းဘ၀သည်)။ 
ကတမော = အဘယ်နည်း။

- ၁။ ကာမဘဝေါ = ကာမ (၁၁) ဘုံ ဟူသော ကာမဘ၀လည်းကောင်း။

- ၂။ ရူပဘဝေါ = ရူပ (၁၆) ဘုံ ဟူသော ရူပဘ၀လည်းကောင်း။

- ၃။ အရူပဘဝေါ = အရူပ (၄) ဘုံ ဟူသော အရူပဘ၀လည်းကောင်း။

- ၄။ သညာဘဝေါ = သညာဘ၀လည်းကောင်း။ 
[ကာမ (၁၁) ဘုံ， အသညသတ်မှ တစ်ပါးသော ရူပ (၁၅) ဘုံ， နေ၀သညာနာသညာယတနဘုံမှ တစ်ပါးသော အရူပ (၃) ဘုံ --- ပေါင်း (၂၉)ဘုံတည်း။ သညာရှိသော ဘ၀ ဟူလိုသည်။]

- ၅။ အသညာဘဝေါ = သညာမရှိသော အသညာဘ၀ (= အသညသတ်ဘ၀)လည်းကောင်း။

- ၆။ နေ၀သညာနာသညာဘဝေါ = ရုန့်ရင်းကြမ်းတမ်းသော သညာကား မရှိ၊ သိမ်မွေ့နူးညံ့သော သညာသာရှိသော နေ၀သညာနာသညာဘ၀လည်းကောင်း။

- ၇။ ဧကဝေါကာရဘဝေါ = ရူပက္ခန္ဓာတစ်ပါးသာ ရှိသော ဧကဝေါကာရဘ၀လည်းကောင်း (အသညသတ်ဘုံ)။

- ၈။ စတုဝေါကာရဘဝေါ = နာမ်ခန္ဓာလေးပါးသာ ရှိသော စတုဝေါကာရဘ၀လည်းကောင်း (အရူပ ၄-ဘုံ)။

- ၉။ ပဉ္စဝေါကာရဘဝေါ = ခန္ဓာ ငါးပါးရှိသော ပဉ္စဝေါကာရဘ၀လည်းကောင်း။ 
[ကာမ (၁၁)ဘုံ， အသညသတ်မှတစ်ပါး ရူပ (၁၅)ဘုံ， ပေါင်း (၂၆)ဘုံ။]

အယံ = ဤ (၉)မျိုးသော ဘ၀ကို။ 
ဥပပတ္တိဘဝေါ = ဥပပတ္တိဘ၀ ဟူ၍။ 
ဝုစ္စတိ = ဆိုအပ်၏။ 
အယံ = ဤ ကမ္မဘ၀， ဥပပတ္တိဘ၀ကို။ 
ဥပါဒါနပစ္စယာ ဘဝေါ = ဥပါဒါန်ဟူသောအကြောင်းကြောင့် ဖြစ်သော ဘ၀ဟူ၍။
ဝုစ္စတိ = ဆိုအပ်၏။

တတ္ထ = ထိုပါဠိတော်၌။ 
ဘ၀ပစ္စယာ ဇာတိ = (ကမ္မဘ၀) ဟူသော အကြောင်းကြောင့် ဖြစ်သော ဇာတိ ဟူသည်။ 
ကတမာ = အဘယ်နည်း။

တေသံ တေသံ သတ္တာနံ = ထိုထိုသို့သော သတ္တဝါတို့၏။ 
တမှိ တမှိ သတ္တနိကာယေ = ထိုထိုသို့သော သတ္တဝါ အပေါင်း၌။ 
ယာ ဇာတိ = အကြင် ဖြစ်ခြင်းသည်။ 
ယာ သဉ္ဇာတိ = အကြင်ကောင်းသော ဖြစ်ခြင်းသည်။
ယာ ဩက္ကန္တိ = အကြင် အမိဝမ်းတိုက်သို့ သက်ဝင်ခြင်းသည်။ 
ယာ အဘိနိဗ္ဗတ္တိ = အကြင် သတ္တဝါဟူသော အသစ်ဖြစ်ခြင်းသည်။ 
ယော ခန္ဓာနံ ပါတုဘာဝေါ = အကြင် ခန္ဓာတို့၏ ထင်ရှားစွာ ဖြစ်ခြင်းသည်။ 
ယော အာယတနာနံ ပဋိလာဘော = အကြင် အာယတနတို့ကို ရခြင်းသည်။ 
အတ္ထိ = ရှိ၏။ 
အယံ = ဤသည်ကို။
ဘ၀ပစ္စယာ ဇာတိ = ဘ၀ဟူသော အကြောင်းကြောင့် ဖြစ်သော ဇာတိဟူ၍။ 
ဝုစ္စတိ = ဆိုအပ်၏။

တတ္ထ = ထိုပါဠိတော်၌။ 
ဇာတိပစ္စယာ ဇရာမရဏံ = ဇာတိဟူသော အကြောင်းကြောင့် ဖြစ်သော ဇရာမရဏဟူသည်။ 
ကတမံ = အဘယ်နည်း။ 
ဇရာ = အိုခြင်း ဇရာတရားသည်။ 
အတ္ထိ = ရှိ၏။ 
မရဏံ = သေခြင်း မရဏတရားသည်။ 
အတ္ထိ = ရှိ၏။ 
တတ္ထ = ထို ဇရာမရဏ နှစ်မျိုးတို့တွင်။ 
ဇရာ = အိုခြင်း ဇရာဟူသည်။
ကတမာ = အဘယ်နည်း။

တေသံ တေသံ သတ္တာနံ = ထိုထိုသို့သော သတ္တဝါတို့၏။ 
တမှိ တမှိ သတ္တနိကာယေ = ထိုထိုသို့သော သတ္တဝါ အပေါင်း၌။ 
ယာ ဇရာ = အကြင် အိုခြင်းသည်လည်းကောင်း။ 
ယာ ဇီရဏတာ = အကြင် ဆွေးမြည့်သော အဖြစ်သည်လည်းကောင်း။ 
ယံ ခဏ္ဍိစ္စံ = အကြင် သွားကျိုးသော အဖြစ်သည်လည်းကောင်း။ 
ယံ ပါလိစ္စံ = အကြင် ဆံဖြူသော အဖြစ်သည်လည်းကောင်း။ 
ယာ ၀လိတ္တစတာ = အကြင် အရေတွန့်သော အဖြစ်သည်လည်းကောင်း။ 
အာယုနော = အသက်၏။ 
ယာ သံဟာနိ = အကြင် ဆုတ်ယုတ်ခြင်းသည်လည်းကောင်း။ 
ဣန္ဒြိယာနံ = ဣန္ဒြေတို့၏။ 
ယော ပရိပါကော = အကြင် ရင့်ကျက်ခြင်းသည်လည်းကောင်း။ 
အတ္ထိ = ရှိ၏။ 
အယံ = ဤ သဘောတရားကို။ 
ဇရာ = ဇရာဟူ၍။ 
ဝုစ္စတိ = ဆိုအပ်၏။

တတ္ထ = ထို ဇရာမရဏတို့တွင်။ 
မရဏံ = မရဏဟူသည်။ 
ကတမံ = အဘယ်နည်း။ 
တေသံ တေသံ သတ္တာနံ = ထိုထို သတ္တဝါတို့၏။ 
တမှာ တမှာ သတ္တနိကာယာ = ထိုထိုသော သတ္တဝါတို့၏ အပေါင်းမှ။ 
ယာ စုတိ = အကြင် စုတေခြင်းသည် (အကြင် ရွေ့လျောခြင်းသည်)။ 
ယာ စ၀နတာ = အကြင် စုတေသော အဖြစ်သည်။
ယော ဘေဒေါ = အကြင် ပျက်စီးခြင်းသည်။ 
ယံ အန္တရဓာနံ = အကြင် ကွယ်လွန်ခြင်းသည်။ 
ယာ မစ္စု = အကြင် သေခြင်းသည်။ 
ယံ မရဏံ = အကြင် သေခြင်းသည်။ 
ယာ ကာလကိရိယာ = အကြင် သေခြင်းကို ပြုခြင်းသည်။
ယော ခန္ဓာနံ ဘေဒေါ = အကြင် ခန္ဓာတို့၏ ပျက်စီးခြင်းသည်။ 
ယော ကဠေ၀ရဿ နိက္ခေပေါ = အကြင် ကိုယ်ကောင်ကို ပစ်ချခြင်းသည်။ 
ယော ဇီဝိတိန္ဒြိယဿုပစ္ဆေဒေါ = အကြင် ဇီဝိတိန္ဒြေ၏ ပြတ်စဲခြင်းသည်။ 
အတ္ထိ = ရှိ၏။ 
ဣဒံ = ဤသဘောတရားကို။ 
မရဏံ = မရဏဟူ၍။ 
ဝုစ္စတိ = ဆိုအပ်၏။

အယဉ္စ ဇရာ = ဤဇရာသည်လည်း။ 
အတ္ထိ = ရှိ၏။ 
ဣဒဉ္စ မရဏံ = ဤမရဏသည်လည်း။ 
အတ္ထိ = ရှိ၏။
ဣဒံ = ဤဇရာမရဏ သဘောတရားနှစ်မျိုးကို။ 
ဇာတိပစ္စယာ ဇရာမရဏံ = ဇာတိကြောင့် ဖြစ်သော ဇရာ
မရဏဟူ၍။ 
ဝုစ္စတိ = ဆိုအပ်၏။

တတ္ထ = ထိုပါဠိတော်၌။ 
သောကော = စိုးရိမ်ခြင်း သောကဟူသည်။ 
ကတမော = အဘယ်နည်း။ ။
ဉာတိဗျသနေန ဝါ = ဆွေမျိုးတို့၏ ပျက်စီးခြင်းဖြင့်မူလည်း။ 
ဖုဋ္ဌဿ = တွေ့ကြုံသော သူအားလည်းကောင်း။
ဘောဂဗျသနေန ဝါ = စည်းစိမ်ဥစ္စာတို့၏ ပျက်စီးခြင်းဖြင့်မူလည်း။ 
ဖုဋ္ဌဿ = တွေ့ကြုံသော သူအားလည်းကောင်း။
ရောဂဗျသနေန ဝါ = အနာရောဂါဟူသော ပျက်စီးခြင်းဖြင့်မူလည်း။ 
ဖုဋ္ဌဿ = တွေ့ကြုံသော သူအားလည်းကောင်း။ 
သီလဗျသနေန ဝါ = သီလပျက်စီးခြင်းဖြင့်မူလည်း။ 
ဖုဋ္ဌဿ = တွေ့ကြုံသော သူအားလည်းကောင်း။
ဒိဋ္ဌိဗျသနေန ဝါ = အယူဝါဒပျက်စီးခြင်းဖြင့်မူလည်း။ 
ဖုဋ္ဌဿ = တွေ့ကြုံသော သူအားလည်းကောင်း။ 
အညတရညတရေန = အမှတ်မထား တစ်ပါးပါးသော။ 
ဗျသနေန = ပျက်စီးခြင်း ဗျသနတရားနှင့်။ 
သမန္နာဂတဿ = ပြည့်စုံသော သူအား။ 
အညတရညတရေန = အမှတ်မထား တစ်ပါးပါးသော။ 
ဒုက္ခဓမ္မေန = ဒုက္ခတရားဖြင့်။
ဖုဋ္ဌဿ = တွေ့ကြုံသော သူအား။ 
ယော သောကော = အကြင် စိုးရိမ်ခြင်းသည်။ 
ယာ သောစနာ = အကြင် စိုးရိမ်သော အခြင်းအရာသည်။ 
ယံ သောစိတတ္တံ = အကြင် စိုးရိမ်သောအဖြစ်သည်။ 
ယော အန္တောသောကော = အကြင် အတွင်း၌ စိုးရိမ်ခြင်းသည်။ 
ယော အန္တောပရိသောကော = အကြင် အတွင်း၌ ထက်ဝန်းကျင် စိုးရိမ်ခြင်းသည်။ 
ယာ စေတသော ပရိဇ္ဈာယနာ = အကြင် စိတ်၏ ထက်ဝန်းကျင် ပူလောင်သော အခြင်းအရာသည်။ 
ယံ ဒေါမနဿံ = အကြင် စိတ်နှလုံး မသာယာခြင်းသည်။ 
ယံ သောကသလ္လံ = အကြင် စူးဝင်နေသော သောကတည်းဟူသော ငြောင့်တံသင်းသည်။ 
အတ္ထိ = ရှိ၏။ 
အယံ = ဤသဘောတရားကို။ 
သောကော = သောကဟူ၍။ 
ဝုစ္စတိ = ဆိုအပ်၏။

တတ္ထ = ထိုပါဠိတော်၌။ 
ပရိဒေဝေါ = ပရိဒေ၀ဟူသည်။ 
ကတမော = အဘယ်နည်း။ ။ 
ဉာတိဗျသနေန ဝါ = ဆွေမျိုးတို့၏ ပျက်စီးခြင်းဖြင့်မူလည်း။ 
ဖုဋ္ဌဿ = တွေ့ကြုံသော သူအားလည်းကောင်း။ ပ ။ 
အညတရညတရေန = အမှတ်မထား တစ်ပါးပါးသော။ 
ဒုက္ခဓမ္မေန = ဒုက္ခတရားဖြင့်။ 
ဖုဋ္ဌဿ = တွေ့ကြုံသော သူအား။
ယော အာဒေဝေါ = အကြင် ငိုကြွေးခြင်းသည်။ 
ယော ပရိဒေဝေါ = အကြင် အဖန်တလဲလဲ ငိုကြွေးခြင်းသည်။
ယာ အာဒေ၀နာ = အကြင် ငိုကြွေးသော အခြင်းအရာသည်။ 
ယာ ပရိဒေ၀နာ = အကြင် အဖန်တလဲလဲ ငိုကြွေးသော အခြင်းအရာသည်။ 
ယံ အာဒေဝိတတ္တံ = အကြင် ငိုကြွေးသည်၏ အဖြစ်သည်။ 
ယံ ပရိဒေဝိတတ္တံ = အကြင် အဖန်တလဲလဲ ငိုကြွေးသည်၏ အဖြစ်သည်။ 
ယာ ဝါစာ = အကြင် (ငါ၏သား ငါ၏သမီး စသည်ဖြင့်) ပြောဆို ငိုကြွေးခြင်းသည်။
ယော ပလာပေါ = အကြင် အဖန်တလဲလဲ ပြောဆိုငိုကြွေးခြင်းသည်။ 
ယော ဝိပ္ပလာပေါ = အကြင် အထူးထူးအပြားပြား အဖန်တလဲလဲ ပြောဆိုငိုကြွေးခြင်းသည်။ 
ယော လာလပ္ပေါ = အကြင် အဖန်တလဲလဲ ပြောဆိုငိုကြွေးခြင်းသည်။ 
ယာ လာလပ္ပနာ = အကြင် အဖန်တလဲလဲ ပြောဆို ငိုကြွေးသော အခြင်းအရာသည်။ 
ယံ လာလပ္ပိတတ္တံ = အကြင် အဖန်တလဲလဲ ပြောဆိုငိုကြွေးသည်၏ အဖြစ်သည်။ 
အတ္ထိ = ရှိ၏။
အယံ = ဤ သဘောတရားကို။ 
ပရိဒေဝေါ = ပရိဒေ၀ဟူ၍။ 
ဝုစ္စတိ = ဆိုအပ်၏။

တတ္ထ = ထိုပါဠိတော်၌။ 
ဒုက္ခံ = ဒုက္ခဟူသည်။ 
ကတမံ = အဘယ်နည်း။ ။ 
ကာယိကံ = ကိုယ်၌ဖြစ်သော။
အသာတံ = သာယာဖွယ်မှကင်းသော။ 
ယံ ကာယိကံ ဒုက္ခံ = အကြင် ကာယိကဒုက္ခသည်။ 
ကာယသမ္ဖဿဇံ = ကာယသမ္ဖဿကြောင့် ဖြစ်သော။ 
အသာတံ = သာယာဖွယ်မှကင်းသော။ 
ယံ ဒုက္ခံ ဝေဒယိတံ = အကြင် ဒုက္ခဖြစ်သော ခံစားအပ်သည်၏ အဖြစ်သည်။ 
ကာယသမ္ဖဿဇာ = ကာယသမ္ဖဿကြောင့် ဖြစ်သော။ 
အသာတာ = သာယာဖွယ်မှကင်းသော။ 
ယာ ဒုက္ခာ ဝေဒနာ = အကြင် ဒုက္ခဝေဒနာသည်။ 
အတ္ထိ = ရှိ၏။ 
ဣဒံ = ဤ ကာယိကဒုက္ခဝေဒနာကို။ 
ဒုက္ခံ = ဒုက္ခဟူ၍။ 
ဝုစ္စတိ = ဆိုအပ်၏။

တတ္ထ = ထိုပါဠိတော်၌။ 
ဒေါမနဿံ = ဒေါမနဿဟူသည်။ 
ကတမံ = အဘယ်နည်း။ ။ 
စေတသိကံ = စိတ်၌ဖြစ်သော။ 
အသာတံ = သာယာဖွယ်မှကင်းသော။ 
ယံ စေတသိကံ ဒုက္ခံ = အကြင် စေတသိကဒုက္ခသည်။
စေတောသမ္ဖဿဇံ = စေတောသမ္ဖဿ (= မနောသမ္ဖဿ) ကြောင့် ဖြစ်သော။ 
အသာတံ = သာယာဖွယ်မှကင်းသော။ 
ယံ ဒုက္ခံ ဝေဒယိတံ = အကြင် ဒုက္ခဖြစ်သော ခံစားအပ်သည်၏ အဖြစ်သည်။ 
စေတောသမ္ဖဿဇာ = စေတောသမ္ဖဿ (= မနောသမ္ဖဿ) ကြောင့် ဖြစ်သော။ 
အသာတာ = သာယာဖွယ်မှ ကင်းသော။ 
ယာ ဒုက္ခာ ဝေဒနာ = အကြင် ဒုက္ခဝေဒနာသည်။ 
အတ္ထိ = ရှိ၏။ 
ဣဒံ = ဤစေတသိကဒုက္ခဝေဒနာ (= ဒေါမနဿဝေဒနာ)ကို။ 
ဒေါမနဿံ = ဒေါမနဿဟူ၍။ 
ဝုစ္စတိ = ဆိုအပ်၏။

တတ္ထ = ထိုပါဠိတော်၌။ 
ဥပါယာသော = ပြင်းစွာပူပန်ရခြင်း ဥပါယာသဟူသည်။ 
ကတမော = အဘယ်နည်း။
ဉာတိဗျသနေန ဝါ = ဆွေမျိုးတို့၏ ပျက်စီးခြင်းဖြင့်မူလည်း။ 
ဖုဋ္ဌဿ = တွေ့ကြုံသော သူအားလည်းကောင်း။ ပ။
အညတရညတရေန = အမှတ်မထား တစ်ပါးပါးသော။ 
ဒုက္ခဓမ္မေန = ဒုက္ခဓမ္မဖြင့်။ ဖုဋ္ဌဿ = တွေ့ကြုံသော သူအား။ 
ယော အာယာသော = အကြင် စိတ်၏ပင်ပန်းခြင်းသည်။ 
ယော ဥပါယာသော = အကြင် ကြီးစွာသော စိတ်၏ပင်ပန်းခြင်းသည်။ 
ယံ အာယာသိတတ္တံ = အကြင် စိတ်၏ပင်ပန်းသော အဖြစ်သည်။ 
ယံ ဥပါယာသိတတ္တံ = အကြင် ကြီးစွာသော စိတ်၏ပင်ပန်းသည်၏ အဖြစ်သည်။ 
အတ္ထိ = ရှိ၏။ 
အယံ = ဤသဘောတရားကို။
ဥပါယာသော = ဥပါယာသဟူ၍။ 
ဝုစ္စတိ = ဆိုအပ်၏။

ဧ၀မေတဿ ကေ၀လဿ ဒုက္ခက္ခန္ဓဿ သမုဒယော ဟောတီတိ ပဒဿ = ဧ၀မေတဿ ကေ၀လဿ
ဒုက္ခက္ခန္ဓဿ သမုဒယော ဟောတိ-ဟူသော ပုဒ်၏။ 
အတ္ထော = ဆိုလိုရင်း အနက်သဘောကို။ 
ဧဝံ = ဤသို့။
ဝေဒိတဗ္ဗော = သိအပ်၏။

ဣတိ = ဤသို့လျှင်။ 
ကေ၀လဿ = သုခမဖက် သက်သက်သော။ 
ဧတဿ ဒုက္ခက္ခန္ဓဿ = ဤဒုက္ခတုံး ဒုက္ခအစုအပုံ၏။ 
သမုဒယော = ဖြစ်ခြင်းသည်။ 
ဟောတိ = ဖြစ်၏။ 
ဣတိ = ဤသို့လျှင်။ 
ကေ၀လဿ = သုခမဖက် သက်သက်သော။ 
ဧတဿ ဒုက္ခက္ခန္ဓဿ = ဤဒုက္ခတုံး ဒုက္ခအစုအပုံ၏။ 
သင်္ဂတိ = ပေါင်းဆုံခြင်းသည်။
သမာဂမော = အညီအညွတ် ဆိုက်ရောက်လာခြင်းသည်။ 
သမောဓာနံ = ပေါင်းဆုံမိခြင်းသည်။ 
ပါတုဘာဝေါ = ထင်ရှားဖြစ်ခြင်းသည်။ 
ဟောတိ = ဖြစ်၏။ 
တေန = ထိုကြောင့်။ 
ဧ၀မေတဿ ကေ၀လဿ ဒုက္ခက္ခန္ဓဿ သမုဒယော ဟောတီတိ = ဧ၀မေတဿ ကေ၀လဿ ဒုက္ခက္ခန္ဓဿ သမုဒယော ဟောတိ ဟူ၍။ 
ဝုစ္စတိ = ဆိုအပ်၏။

သုတ္တန္တဘာဇနီယံ = သုတ္တန္တဘာဇနီယနည်းသည်။ 
နိဋ္ဌိတံ = ပြီးပြီ။ (အဘိ၊၂၊၁၄၂-၁၄၅။)
ဤကား အလွတ်ရအောင် ကျက်ထားသင့်သော ပဋိစ္စသမုပ္ပါဒ်ဝိဘင်းပါဠိတော်ကြီးနှင့် ယင်းပါဠိတော်ကြီး၏ နိဿယတို့ ဖြစ်ကြပါသည်။ 
ဤပါဠိတော်ကြီး၏ ဆိုလိုရင်းသဘောတရားနှင့် ရှုကွက်သည် ပဋိစ္စသမုပ္ပါဒ် ပထမနည်းအကျယ်တွင် ပို၍ ထင်ရှားပေလတ္တံ့။

ဒုက္ခသစ္စာ အမည်ရသော ဥပါဒါနက္ခန္ဓာ (၅)ပါးတို့ကို သိမ်းဆည်းပုံ ဉာဏ်ဖြင့် ပိုင်းခြားယူပုံကို ပြဆိုပြီးရာ ယခုအခါ၌ သမုဒယသစ္စာတွင် အကျုံးဝင်သော **ပဋိစ္စသမုပ္ပါဒ်တရား， ပဋိစ္စသမုပ္ပန္နတရား**တို့ကို ဆက်လက်၍ ရေးသားတင်ပြပေအံ့။ ---