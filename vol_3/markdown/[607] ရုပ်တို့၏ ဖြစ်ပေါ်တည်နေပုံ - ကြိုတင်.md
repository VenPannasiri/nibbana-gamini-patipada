### ရုပ်တို့၏ ဖြစ်ပေါ်တည်နေပုံ - ကြိုတင်သိမှတ်ထားရန်

ပဉ္စဒွါရဝီထိ၌ ပဉ္စဝိညာဏ်တို့၏ ဥပါဒ်ခဏ၊ ဌီခဏ၊ ဘင်ခဏတို့နှင့် အတူပြိုင်၍ ဖြစ်ကောင်းသော ရုပ်တို့ကား ---- (၁) ပဝတ္တိ ကမ္မဇရုပ်， (၂) ဥတုဇရုပ်， (၃) အာဟာရဇရုပ် ---- (၃)မျိုးတို့တည်း။

ပဉ္စဝိညာဏ်မှ ကြွင်းသော ပဉ္စဒွါရာဝဇ္ဇန်း၊ သမ္ပဋိစ္ဆိုင်း၊ သန္တီရဏ၊ ဝုဋ္ဌော၊ ဇော၊ တဒါရုံတို့၏ ဥပါဒ်ခဏနှင့် အတူပြိုင်၍ ဖြစ်ကောင်းသော ရုပ်တို့ကား ---- (၁) ပဝတ္တိ ကမ္မဇရုပ်， (၂) စိတ္တဇရုပ်， (၃) ဥတုဇရုပ်， (၄) အာဟာရဇရုပ် ---- (၄)မျိုးတို့တည်း။

ယင်းဝီထိစိတ်တို့၏ ဌီခဏ ဘင်ခဏတို့နှင့် အတူပြိုင်၍ ဖြစ်ကောင်းသော ရုပ်တို့ကား ---- (၁) ပဝတ္တိ ကမ္မဇရုပ်， (၂) ဥတုဇရုပ်， (၃) အာဟာရဇရုပ် ---- (၃)မျိုးတို့တည်း။
