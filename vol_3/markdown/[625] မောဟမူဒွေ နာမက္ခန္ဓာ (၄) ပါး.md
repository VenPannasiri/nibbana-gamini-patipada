### မောဟမူဒွေ နာမက္ခန္ဓာ (၄) ပါး

မောဟမူ နာမက္ခန္ဓာ (၄)ပါး ပစ္စယုပ္ပန်တရားတို့သည် -----

- ၁။ သဟဇာတမျိုး --- ၁၂၊
- ၂။ အာရမ္မဏမျိုး --- ၄၊
- ၃။ အနန္တရမျိုး --- ၅၊ (အာသေဝန ထည့်သော် - ၆ -)
- ၄။ ဝတ္ထုမျိုး --- ၅၊
- ၅။ ပကတူပနိဿယ --- ၁၊

ဤ (၂၇)မျိုးသော (ဒုတိယဇော ။ ပ ။ သတ္တမဇော နာမက္ခန္ဓာဖြစ်လျှင် (၂၈)မျိုးသော) အကြောင်း ပစ္စည်းတရားတို့ကြောင့် ဖြစ်ပေါ်တည်နေရကုန်၏။

မောဟမူ အစိတ်အစိတ် နာမက္ခန္ဓာ (၄)ပါး ပစ္စယုပ္ပန်တရားတို့သည် -----

- ၁။ (က) အချင်းချင်းအား ကျေးဇူးပြုတတ်သော မောဟမူ အစိတ်အစိတ် နာမက္ခန္ဓာ ပစ္စည်းတရားတို့၏ **သဟဇာတ အညမည နိဿယ သမ္ပယုတ္တ အတ္ထိ အဝိဂတသတ္တိ၊ (၆)။**
<br>( ခ ) သမ္ပယုတ္တခန္ဓာအား ကျေးဇူးပြုတတ်သော မောဟမူ နာမက္ခန္ဓာ၌ ပါရှိသော မောဟပစ္စည်းတရားတို့၏ **ဟေတုသတ္တိ၊**
<br>( ဂ ) စေတနာ ပစ္စည်းတရားတို့၏ **သဟဇာတ ကမ္မသတ္တိ**၊
<br>(ဃ) ဖဿ စေတနာ ဝိညာဏ် နာမ်အာဟာရ (၃)ပါး ပစ္စည်းတရားတို့၏ **အာဟာရသတ္တိ၊**
<br>( င ) ဝိစိကိစ္ဆာသမ္ပယုတ်စိတ်ဖြစ်အံ့ ---- ဇီဝိတ စိတ် ဝေဒနာ ဝီရိယ နာမ်ဣန္ဒြေ (၄)ပါး， ဥဒ္ဓစ္စသမ္ပယုတ် စိတ်ဖြစ်အံ့ ----- ဇီဝိတ စိတ် ဝေဒနာ ဝီရိယ ဧကဂ္ဂတာ နာမ်ဣန္ဒြေ (၅)ပါး ပစ္စည်းတရားတို့၏ **ဣန္ဒြိယသတ္တိ၊**
<br>( စ ) ပီတိကြဉ် ဈာနင် (၄)ပါး ပစ္စည်းတရားတို့၏ **ဈာနသတ္တိ၊**
<br>(ဆ) ဝိစိကိစ္ဆာသမ္ပယုတ်စိတ်ဖြစ်အံ့ ----- ဝိတက် ဝီရိယ မဂ္ဂင် (၂)ပါး， ဥဒ္ဓစ္စသမ္ပယုတ်စိတ်ဖြစ်အံ့ ---- ဝိတက် ဝီရိယ ဧကဂ္ဂတာ မဂ္ဂင် (၃)ပါး ပစ္စည်းတရားတို့၏ **မဂ္ဂသတ္တိ၊ (၁၂)**။

- ၂။ အာရမ္မဏမျိုး --- (၄)၊
- ၃။ အနန္တရမျိုး --- (၅)၊ (ဒုတိယဇော စသည်ဖြစ်လျှင် - ၆ -)
- ၄။ ဝတ္ထုမျိုး --- (၅)၊
- ၅။ ပကတူပနိဿယ --- (၁)၊

ဤပစ္စယသတ္တိတို့ကို ဒေါသမူ၌ ဆိုခဲ့ပြီးအတိုင်း မှတ်ပါ။

ပထမဇော မောဟမူ နာမက္ခန္ဓာ ဖြစ်အံ့၊ ဤ (၂၇)မျိုးသော， ဒုတိယဇောစသည့် မောဟမူ နာမက္ခန္ဓာ
ဖြစ်အံ့၊ ဤ (၂၈)မျိုးသော အကြောင်းပစ္စည်းတရားတို့၏ ဝိုင်းဝန်း၍ ကျေးဇူးပြုမှုကြောင့် ဖြစ်ပေါ်တည်နေရကုန်၏။