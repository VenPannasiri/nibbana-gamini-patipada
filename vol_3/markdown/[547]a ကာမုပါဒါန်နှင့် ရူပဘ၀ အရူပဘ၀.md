### ကာမုပါဒါန်နှင့် ရူပဘ၀ အရူပဘ၀

အခြားတစ်ယောက်သော ပုဂ္ဂိုလ်သည် ---- “ထိုကာမဘ၀၌ရှိသော စည်းစိမ်ထက် ရူပဘ၀ အရူပဘ၀တို့၌
ကာမတို့သည်ကား သာလွန်၍ ပြည့်စုံကုန်၏” ---- ဟု ကြားရသောကြောင့်လည်းကောင်း， ကြံဆမိသောကြောင့်
လည်းကောင်း ရူပါ၀စရ အရူပါ၀စရ ကာမတို့၌ ပြင်းစွာစွဲလမ်းသော ကာမုပါဒါန်၏ အစွမ်းကြောင့်ပင်လျှင်
ရူပါ၀စရဈာန်သမာပတ် အရူပါ၀စရဈာန်သမာပတ်တို့ကို ဖြစ်စေ၍ သမာပတ်၏ အစွမ်းကြောင့် ရူပါ၀စရ
ဗြဟ္မာပြည် အရူပါ၀စရဗြဟ္မာပြည်လောက၌ ပဋိသန္ဓေအားဖြင့် ကပ်ရောက်၍ ဖြစ်ရ၏။ ထိုရူပဗြဟ္မာလောက
အရူပဗြဟ္မာလောက၌ ပဋိသန္ဓေ၏ = ဥပပတ္တိဘ၀၏ အကြောင်းရင်းစစ် ဖြစ်၍ ဖြစ်သော ရူပါ၀စရကံသည်
အရူပါ၀စရကံသည် ကမ္မဘ၀ မည်၏။ ကံသည် = ကမ္မဘ၀သည် ဖြစ်စေအပ်ကုန်သော ခန္ဓာတို့သည် ဥပပတ္တိ
ဘ၀ မည်၏။ ဤသို့လျှင် ကာမုပါဒါန်သည် ရူပါ၀စရ ကမ္မဘ၀ ရူပါ၀စရ ဥပပတ္တိဘ၀， အရူပါ၀စရ ကမ္မဘ၀
အရူပါ၀စရ ဥပပတ္တိဘ၀တို့၏ အကြောင်းတရား ဖြစ်ရပေသည်။ (အဘိ၊ဋ္ဌ၊၂၊၁၇၇။ဝိသုဒ္ဓိ၊၂၊၂၀၉။)