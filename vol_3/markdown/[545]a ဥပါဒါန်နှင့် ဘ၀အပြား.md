### ဥပါဒါန်နှင့် ဘ၀အပြား

ကာမုပါဒါန်ကို အကြောင်းခံ၍ ကာမဘ၀ကို ဖြစ်စေတတ်သော ကာမာ၀စရ ပုညာဘိသင်္ခါရ， အပုညာဘိ-
သင်္ခါရဟူသော ကာမာ၀စရကံကို ပြုစုပျိုးထောင်၏။ ထိုကံဟူသော သဘောတရားသည် ကမ္မဘ၀ မည်၏။
ထိုကမ္မဘ၀သည် ဖြစ်စေအပ်ကုန်သော ခန္ဓာတို့သည် ဥပပတ္တိဘ၀ မည်၏။ ရူပဘ၀ အရူပဘ၀တို့၌လည်း
ဤနည်းကိုဆောင်၍ သိပါလေ။ ကြွင်းကျန်သော ဒိဋ္ဌုပါဒါန် သီလဗ္ဗတုပါဒါန် အတ္တဝါဒုပါဒါန်တို့ကို အကြောင်း
ခံ၍ ကာမကမ္မဘ၀， ကာမဥပပတ္တိဘ၀， ရူပကမ္မဘ၀， ရူပဥပပတ္တိဘ၀， အရူပကမ္မဘ၀， အရူပဥပပတ္တိဘ၀တို့
ဖြစ်နိုင်ပုံကိုလည်း သဘောပေါက်ပါလေ။ ဥပါဒါန် အမျိုးအမည် မခွဲဘဲ သာမညအားဖြင့် ဆိုရမူ ဥပါဒါန်ကို
အကြောင်းခံ၍ ကမ္မဘ၀ ဥပပတ္တိဘ၀ နှစ်မျိုး ထိုက်သလို ဖြစ်နိုင်သည်သာ ဖြစ်သည်ဟု အတိုချုပ် မှတ်သားထားပါ။
