### သဘောပေါက်ရန် ထပ်မံ ရှင်းလင်းချက်

**ပထဝီဓာတ်** --- မာမှု ပျော့မှု ကြမ်းမှု ချောမှု လေးမှု ပေါ့မှု သဘောတရားသည် ပထဝီဓာတ်တည်း၊ ယင်း သဘောတရားသည် ခန္ဓာကိုယ်၌ အပြည့်တည်ရှိ၏။

- ၁။ ယင်းပထဝီဓာတ်ကိုပင် ရံခါ ငါပြု၍ --- “ငါ မာ၏၊ ငါ ပျော့၏”ဟု စွဲလမ်း ပြောဆို၏၊ ငါနှင့် မာမှုကို အတူတပေါင်းတည်း တစ်ခုတည်းပြု၍ ပြောဆိုခြင်းတည်း။

- ၂။ ရံခါ “ခက်မာမှု နူးညံ့မှု ရှိတဲ့ ငါ”ဟု စွဲလမ်း ပြောဆို၏၊ ခက်မာမှု နူးညံ့မှုနှင့် ငါကို တခြားစီထား၍ ငါ့မှာ ခက်မာမှု နူးညံ့မှု ရှိသည်ကိုပြု၍ ပြောဆိုခြင်းတည်း။

- ၃။ ရံခါ “ငါ၌ ခက်မာမှု နူးညံ့မှု မှီ၏”ဟု ငါ၌ ခက်မာမှု နူးညံ့မှု မှီသည်ကိုပြု၍ ပြောဆို၏။

- ၄။ ရံခါ “ခက်မာမှု နူးညံ့မှု၌ ငါမှီ၏”ဟု ခက်မာမှု နူးညံ့မှု၌ ငါမှီသည်ကိုပြု၍ စွဲလမ်း ပြောဆို၏။

ပထမစွဲလမ်းချက်မှာ ခက်မာမှု နူးညံ့မှုကိုပင် ငါပြု၍ စွဲလမ်းသည်။ ငါနှင့် ခက်မာမှု နူးညံ့မှုကို တစ်ခုတည်း ယူထားသည်။ နောက် (၃)ချက်မှာ ငါတခြား ခက်မာမှု နူးညံ့မှု တခြားထား၍ စွဲလမ်းသည်။

ကြွင်းကျန်သော ရုပ် (၂၇)ပါးတို့၌လည်းကောင်း ဗဟိဒ္ဓ၌လည်းကောင်း နည်းတူ သဘောပေါက်ပါလေ။ ဗဟိဒ္ဓ၌ “သူမာ၏ သူနူးညံ့၏” စသည်ဖြင့် စွဲယူမှုမျိုးပင်တည်း။