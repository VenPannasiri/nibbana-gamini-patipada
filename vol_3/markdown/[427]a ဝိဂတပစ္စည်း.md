### ဝိဂတပစ္စည်း

ထိုကောင်းစွာ အခြားမဲ့ဖြစ်၍ ချုပ်ပြီးကုန်သော နာမ်တရားတို့သည်ပင်လျှင် (ထင်ရှားမရှိတော့သည့် အတွက်)
ကင်းသည်၏ အဖြစ်ဖြင့် မိမိ၏ အခြားမဲ့၌ ဖြစ်ကုန်သော နာမ်တရားတို့အား ဖြစ်ခြင်း၏ အခါအခွင့်ကို ပေးခြင်းဖြင့်
ကျေးဇူးပြုတတ်ကုန်သောကြောင့် **ဝိဂတပစ္စည်း**မည်၏။ (အဘိ၊ဋ္ဌ၊၃၊၃၅၂။)

သမနန္တရဝိဂတာ စိတ္တစေတသိကာ ဓမ္မာ ပဋုပ္ပန္နာနံ စိတ္တစေတသိကာနံ ဓမ္မာနံ ဝိဂတပစ္စယေန ပစ္စယော။
<r>(ပဋ္ဌာန၊၁၊၉။)</r>

ကောင်းစွာအခြားမဲ့၌ ဖြစ်၍ ကင်းပြီးကုန်သော ရဟန္တာတို့၏ စုတိစိတ်ကြဉ်သော ရှေးရှေးသော စိတ်-
(၈၉)， စေတသိက် (၅၂)ပစ္စည်းတရားတို့သည် ရဟန္တာတို့၏ စုတိစိတ်နှင့်တကွ နောက်နောက်သော စိတ် (၈၉)，
စေတသိက် (၅၂) ပစ္စယုပ္ပန်တရားတို့အား **ဝိဂတပစ္စယသတ္တိ**ဖြင့် ကျေးဇူးပြု၏။

နာမ်က နာမ်အား ကျေးဇူးပြုသော ပစ္စည်းပင် ဖြစ်၏။ ပစ္စည်းတရားတို့ကား --- သမနန္တရဝိဂတာ ---
ဟူသည်နှင့် အညီ အတိတ် စိတ်စေတသိက်တရားတို့ ဖြစ်ကြ၏။ ပစ္စယုပ္ပန်တရားတို့ကား --- **ပဋုပ္ပန္နာန**န္တိ
ပစ္စုပ္ပန္နာနံ။ = (အဘိ၊ဋ္ဌ၊၃၊၃၈၆။) ဟူသော အဋ္ဌကထာအဖွင့်နှင့် အညီ --- မုချဆတ်ဆတ် ပစ္စုပ္ပန် နာမ်ပရမတ်
တရားတို့သာ ဖြစ်ကြသည်။

ဤ --- **နတ္ထိ - ဝိဂတ**ပစ္စည်းဟူသည် အကြောင်းတရားဖြစ်သော ရှေးရှေး စိတ်စေတသိက်တို့ ထင်ရှား
မရှိခြင်း ကင်းခြင်း သဘောတရားတည်း။ ယင်းသို့ ထင်ရှား မရှိခြင်း ကင်းခြင်းသည်ပင် နောက်နောက်သော
စိတ်စေတသိက်တို့ဖြစ်ရန် အခွင့်ပေးသော အကြောင်းတစ်ရပ် ဖြစ်သည်။ ယင်းအကြောင်းတရားကိုပင် ပါဠိလို
နတ္ထိအကြောင်း ဝိဂတအကြောင်းဟု ခေါ်ခြင်းဖြစ်သည်။ သူတည်းတစ်ယောက် ကောင်းဖို့ရောက်မူ သူတစ်ယ-
ောက်မှာ ပျက်လင့်ကာသာ ဓမ္မတာတည်း --- ဟူ၏သို့ မှတ်ပါ။
