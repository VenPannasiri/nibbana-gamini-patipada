### ပဝတ္တိ - ပဋိသန္ဓေ ဝိပါက်ဝိညာဏ်

ဤဝိပါက်ဝိညာဏ်များမှာ ----

၁။ ပဝတ္တိ ဝိပါက်ဝိညာဏ်-

၂။ ပဋိသန္ဓေ ဝိပါက်ဝိညာဏ် - ဟု နှစ်မျိုးပြား၏။

ထို (၂)မျိုးတို့တွင် ----

ဒွေပဉ္စဝိညာဏ် --- ၁၀၊

သမ္ပဋိစ္ဆိုင်း --- ၂၊

သောမနဿသန္တီရဏ --- ၁၊

ဤ (၁၃)မျိုးသော အဟိတ် ဝိပါက်ဝိညာဏ်တို့သည် ပဉ္စဝေါကာရဘုံ၌ ပဝတ္တိအခါ၌သာလျှင် ဖြစ်ကြ0
ကုန်၏။ ဣဋ္ဌာရုံ ဣဋ္ဌမဇ္ဈတ္တာရုံတို့ကို အာရုံပြု၍ ဖြစ်ပေါ်လာကြကုန်သော အဟိတ် ကုသလ ဝိပါက်
ပဉ္စဝိညာဏ်， သမ္ပဋိစ္ဆိုင်း， သန္တီရဏ， သောမနဿ သန္တီရဏ တဒါရုံ ဝိညာဏ်များနှင့် အနိဋ္ဌာရုံ အနိဋ္ဌမဇ္ဈတ္တာရုံ
တို့ကို အာရုံပြု၍ ဖြစ်ပေါ်လာကြကုန်သော အဟိတ် အကုသလ ဝိပါက် ပဉ္စဝိညာဏ် သမ္ပဋိစ္ဆိုင်း ဝိညာဏ်များ
ပင်တည်း။

(ပဋိသန္ဓေကိစ္စ， ဘဝင်ကိစ္စ， စုတိကိစ္စ， သန္တီရဏကိစ္စ， တဒါရုံကိစ္စတို့ကို ထိုက်သလို ရွက်ဆောင်
တတ်သော) ပဋိသန္ဓေစိတ် (၁၉)မျိုးတို့သည် ကာမ ရူပ အရူပတည်းဟူသော ဘုံသုံးပါးတို့၌ ထိုက်သည့်-
အားလျော်စွာ ပဝတ္တိအခါ၌လည်းကောင်း， ပဋိသန္ဓေအခါ၌လည်းကောင်း ဖြစ်ကြကုန်၏။
<r>(အဘိ၊ဋ္ဌ၊၂၊၁၄၄-၁၄၅။)</r>
