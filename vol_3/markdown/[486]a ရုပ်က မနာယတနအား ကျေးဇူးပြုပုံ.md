### ရုပ်က မနာယတနအား ကျေးဇူးပြုပုံ

- ၁။ **စက္ခုဝတ္ထု**သည် စက္ခုဝိညာဏ် မနာယတနအား，
- ၂။ **သောတဝတ္ထု**သည် သောတဝိညာဏ် မနာယတနအား，
- ၃။ **ဃာနဝတ္ထု**သည် ဃာနဝိညာဏ် မနာယတနအား，
- ၄။ **ဇိဝှါဝတ္ထု**သည် ဇိဝှါဝိညာဏ် မနာယတနအား，
- ၅။ **ကာယဝတ္ထု**သည် ကာယဝိညာဏ် မနာယတနအား，

နိဿယ ပုရေဇာတ ဣန္ဒြိယ ဝိပ္ပယုတ္တ အတ္ထိ အဝိဂတ ဟူသော (၆)ပစ္စယ သတ္တိတို့ဖြင့် ပဝတ္တိအခါ၌သာ ကျေးဇူးပြု၏။ 
ပဋိသန္ဓေအခါ၌ ကျေးဇူးမပြု။ 
(ပဋိသန္ဓေအခါ၌ကား စက္ခုဝိညာဏ်စသော ပဉ္စဝိညာဏ်တို့ ဥပါဒ်ခိုက်မဟုတ်၊ ပဋိသန္ဓေဝိညာဏ်တို့သာ ဥပါဒ်ခိုက် ဖြစ်သည်။) (အဘိ၊ဋ္ဌ၊၂၊၁၆၇။ ဝိသုဒ္ဓိ၊၂၊၁၉၈။)

- ၆။ **ဟဒယဝတ္ထု**သည် ပဉ္စဝေါကာရဘုံ၌ ပဉ္စဝိညာဏ်မှ ကြွင်းသော မနာယတနအား နိဿယ ပုရေဇာတ ဝိပ္ပယုတ္တ အတ္ထိ အဝိဂတ (၅) ပစ္စယသတ္တိတို့ဖြင့် ပဝတ္တိအခါ၌ ကျေးဇူးပြု၏၊ ပဋိသန္ဓေအခါ၌ကား ကျေးဇူးမပြု။ 
(ပဋိသန္ဓေအခါ၌ ကျေးဇူးပြုမှုကို အထက်တွင် ဆိုခဲ့ပြီး ဖြစ်၏။) (အဘိ၊ဋ္ဌ၊၂၊၁၆၇။ ဝိသုဒ္ဓိ၊၂၊၁၉၈။)