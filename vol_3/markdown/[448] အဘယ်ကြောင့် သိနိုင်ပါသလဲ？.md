### အဘယ်ကြောင့် သိနိုင်ပါသလဲ？

သင်္ခါရကြောင့် ဝိပါက်ဝိညာဏ် ဖြစ်မှုကို မည်သို့မည်ပုံ သိရှိနိုင်ပါသနည်းဟု မေးမြန်းဖွယ်ရာ ရှိ၏။ အဖြေမှာ
အောက်ပါအတိုင်း ဖြစ်၏ ----

ဥပစိတကမ္မာဘာဝေ ဝိပါကာဘာ၀တော။ ဝိပါကဥှေတံ၊ ဝိပါကဉ္စ န ဥပစိတကမ္မာဘာဝေ ဥပ္ပဇ္ဇတိ။ ယဒိ
ဥပ္ပဇ္ဇေယျ၊ သဗ္ဗေသံ သဗ္ဗဝိပါကာနိ ဥပ္ပဇ္ဇေယျုံ၊ န စ ဥပ္ပဇ္ဇန္တီတိ ဇာနိတဗ္ဗမေတံ “သင်္ခါရပစ္စယာ ဣဒံ ဝိညာဏံ
ဟောတီ”တိ။ (အဘိ၊ဋ္ဌ၊၂၊၁၄၃။ ဝိသုဒ္ဓိ၊၂၊၁၇၇။)

ဆည်းပူးထားအပ်ပြီးသော ကံတရားသည် ထင်ရှားမရှိလတ်သော် အကျိုး ဝိပါက်ဝိညာဏ်၏ မဖြစ်ခြင်း
ကြောင့် သင်္ခါရကြောင့် ဝိပါက်ဝိညာဏ် ဖြစ်မှုကို သိနိုင်ပါ၏ ဟူပေ။ ဤသင်္ခါရကြောင့် ဖြစ်ပေါ်လာရသော
ဝိညာဏ်ကား ဝိပါက်ဝိညာဏ်သာ ဖြစ်၏။ ဝိပါက်ဝိညာဏ် မည်သည်လည်း ဆည်းပူးထားအပ်ပြီးသော ကံတရား
သည် ထင်ရှားမရှိလတ်သော် မည်သည့်နည်းနှင့်မျှ မဖြစ်နိုင်ပေ။ အကယ်၍ ဖြစ်နိုင်ခဲ့ပါမူ အလုံးစုံသော
သတ္တဝါတို့၏ သန္တာန်၌ အလုံးစုံကုန်သော ဝိပါက်ဝိညာဏ်တို့သည် ဖြစ်နိုင်ကုန်ရာ၏၊ စင်စစ်ကား အလုံးစုံသော
သတ္တဝါတို့၏ သန္တာန်၌ အလုံးစုံကုန်သော ဝိပါက်ဝိညာဏ်တို့သည် ဖြစ်ကား မဖြစ်ခဲ့ကုန်။ ထိုကြောင့် ----
“သင်္ခါရကြောင့် ဤဝိပါက်ဝိညာဏ်သည် ဖြစ်၏” ---- ဟူသော ဤအနက်သဘောတရားကို သိနိုင်ပေသည်။
<r>(အဘိ၊ဋ္ဌ၊၂၊၁၄၃။ ဝိသုဒ္ဓိ၊၂၊၁၇၇။)</r>

၁။ **ကာမာ၀စရပုညာဘိသင်္ခါရ** ---- အတိတ်ဘ၀က အဝိဇ္ဇာ， တဏှာ， ဥပါဒါန်တို့ ခြံရံလျက် ပြုစုပျိုးထောင်
ခဲ့သော ဒါနကုသိုလ်စေတနာ， သီလကုသိုလ်စေတနာ， ပရိကမ္မဘာ၀နာ ဥပစာရဘာ၀နာကုသိုလ်စေတနာ，
ဝိပဿနာဘာ၀နာကုသိုလ်စေတနာတို့သည် ကာမာ၀စရပုညာဘိသင်္ခါရ အမည်ရသော မဟာကုသိုလ်
စေတနာတို့ ဖြစ်ကြ၏။ မဟာကုသိုလ်စိတ် (၈)မျိုး၌ ယှဉ်သော စေတနာတို့ပင်တည်း။ ယင်းမဟာကုသိုလ်
စေတနာကြောင့် အဟိတ် ကုသလဝိပါက် (၈)ပါး， မဟာဝိပါက် (၈)ပါး၊ ပေါင်းသော် (၁၆)ပါးသော ဝိပါက်
ဝိညာဏ်များ ဖြစ်ပေါ်လာ၏။ (အဘိ၊၁၊၁၀၄-၁၁၆။)

ပဋိသန္ဓေ-ဘဝင်-စုတိ ကိစ္စတပ်သော ဝိပါက်စိတ်များနှင့် ဣဋ္ဌာရုံဖြစ်သည့် အာရုံ (၆)ပါးကို ထိုက်သလို
အာရုံပြု၍ ဖြစ်ပေါ်လာကြကုန်သော စက္ခုဝိညာဏ် (သောတဝိညာဏ် ဃာနဝိညာဏ် ဇိဝှါဝိညာဏ် ကာယ-
ဝိညာဏ်) သမ္ပဋိစ္ဆိုင်း သန္တီရဏ တဒါရုံ ဝိပါက်ဝိညာဏ်တို့ပင် ဖြစ်ကြသည်။

၂။ **ရူပါ၀စရ ပုညာဘိသင်္ခါရ** ---- အမည်ရသော ရူပါ၀စရကုသိုလ်စေတနာ (၅)မျိုးကြောင့် ရူပါ၀စရ ဝိပါက်
ဝိညာဏ် (၅)မျိုး ဖြစ်ပေါ်လာ၏။ အသညသတ်မှ တစ်ပါးသော ရူပါ၀စရ (၁၅)ဘုံ၌ ထိုက်သလိုဖြစ်သော
ပဋိသန္ဓေ-ဘဝင်-စုတိ ကိစ္စတပ်သော ဝိပါက်ဝိညာဏ်တည်း။ အသညသတ်ဘုံ၌ကား ဇီဝိတန၀ကကလာပ်
ဟူသော ရုပ်ပဋိသန္ဓေကိုသာ ယင်းရူပါ၀စရ ပုညာဘိသင်္ခါရက ဖြစ်စေသည်။ (အဘိ၊၁၊၁၁၆။)

၃။ **အပုညာဘိသင်္ခါရ** ---- အမည်ရသော အကုသိုလ်စေတနာ (၁၂)မျိုးတို့ကြောင့် အဟိတ် အကုသလ
ဝိပါက်ဝိညာဏ် (၇)ပါး ဖြစ်၏။ အနိဋ္ဌဖြစ်သော အာရုံ (၆)ပါးကို ထိုက်သလို အာရုံပြု၍ ဖြစ်ပေါ်လာကြ
ကုန်သော စက္ခုဝိညာဏ် (သောတဝိညာဏ် ဃာနဝိညာဏ် ဇိဝှါဝိညာဏ် ကာယဝိညာဏ်) သမ္ပဋိစ္ဆိုင်း သန္တီရဏ
တဒါရုံ ဝိပါက်ဝိညာဏ်များနှင့် အပါယ်ဘုံ၌ ပဋိသန္ဓေ-ဘဝင်-စုတိ ကိစ္စတပ်သော ဥပေက္ခာသဟဂုတ်
သန္တီရဏ ဝိပါက်ဝိညာဏ်များတည်း။ (အဘိ၊၁၊၁၃၆။)

၄။ **အာနေဉ္ဇာဘိသင်္ခါရ** ---- အမည်ရသော အရူပါ၀စရ ကုသိုလ်စေတနာ (၄)မျိုးကြောင့် အရူပဝိပါက် ဝိညာဏ်
(၄)မျိုး ထိုက်သလို ဖြစ်၏။ အရူပဘုံ၌ ထိုက်သည့်အားလျော်စွာ ပဋိသန္ဓေ-ဘဝင်-စုတိ ကိစ္စတပ်သော ဝိပါက်
ဝိညာဏ်များတည်း။ (အဘိ၊၁၊၁၁၇။)
