### ဥတု - ဘောဇဉ် - ပုဂ္ဂလ - သေနာသန

ဥတုဘောဇနမ္ပိ ဥပနိဿယပစ္စယေန ပစ္စယော။ ပုဂ္ဂလောပိ ဥပနိဿယပစ္စယေန ပစ္စယော။ သေနာသနမ္ပိ
ဥပနိဿယပစ္စယေန ပစ္စယော။ (ပဋ္ဌာန၊၁၊၆။)

**ပုဂ္ဂလောပိ သေနာသနမ္ပီ**တိ ဣဒံ ဒွယံ ပကတူပနိဿယ၀သေန ဝုတ္တံ။ ဣဒဥှိ ဒွယံ ကုသလာကုသလ-
ပဝတ္တိယာ ဗလ၀ပစ္စယော ဟောတိ။ ပစ္စယဘာဝေါ စဿ ပနေတ္ထ ပရိယာယ၀သေန ဝေဒိတဗ္ဗောတိ။
<r>(အဘိ၊ဋ္ဌ၊၃၊၃၆၉-၃၇၀။)</r>

**ပုဂ္ဂလောပိ သေနာသနမ္ပီ**တိ **ပုဂ္ဂလသေနာသန**ဂ္ဂဟန၀သေန ဥပနိဿယဘာဝံ ဘဇန္တေ ဓမ္မေ ဒဿေတိ။
(မူလဋီ၊၃၊၁၈၆။)

**ဓမ္မေ**တိ ပုဂ္ဂလသေနာသနပညတ္တီနံ ဥပါဒါနဘူတေ ဓမ္မေ။ (အနုဋီ၊၃၊၂၅၃။)

**ပိ** ၊ သဒ္ဒေန စီ၀ရာရညရုက္ခပဗ္ဗတာဒိဂ္ဂဟဏ၀သေန ဥပနိဿယဘာဝံ ဘဇန္တေ သဗ္ဗေ သင်္ဂဏှာတိ။
<r>(မူလဋီ၊၃၊၁၈၆။)</r>

ဥတုနှင့် ဘောဇဉ်ကလည်း ကုသိုလ်တရား အကုသိုလ်တရားဖြစ်ရေးအတွက် ဥပနိဿယသတ္တိဖြင့်
ကျေးဇူးပြုပေး၏။ ပုဂ္ဂိုလ်နှင့် ကျောင်း အိပ်ရာ နေရာ အသုံးအဆောင်တို့ကလည်း ကုသိုလ်ဖြစ်ရေး အကုသိုလ်
ဖြစ်ရေးအတွက် ဥပနိဿယသတ္တိဖြင့် ကျေးဇူးပြုပေး၏။ ထိုတွင် ဥတု (= ပူမှု အေးမှု)နှင့် ဘောဇဉ် (= ရသဓာတ်)
တို့မှာ ပရမတ်တရားတို့ ဖြစ်ကြ၏။

ပုဂ္ဂလနှင့် သေနာသန နှစ်မျိုးသည်လည်း ကုသိုလ်တရား အကုသိုလ်တရားဖြစ်ခြင်း၏ အားကြီးသော
မှီရာ အကြောင်းတရားပင် ဖြစ်၏။ ထိုပုဂ္ဂလ (= ပုဂ္ဂိုလ်)နှင့် သေနာသန (= ကျောင်းအိပ်ရာနေရာ) နှစ်မျိုးတို့၏
အကြောင်းပစ္စည်းတရား အဖြစ်ကိုလည်း ဤပကတူပနိဿယ ပစ္စည်း၌ ပရိယာယ်၏ အစွမ်းဖြင့်သာ သိပါ။

**ပရိယာယ်** ---- ပုဂ္ဂလ သေနာသနတို့က ကုသိုလ်တရားဖြစ်ရေး， အကုသိုလ်တရားဖြစ်ရေးအတွက် ပကတူပ-
နိဿယသတ္တိဖြင့် ကျေးဇူးပြုသည်ဟု ဆိုသော်လည်း ပုဂ္ဂလ， သေနာသနဟူသော နာမပညတ် သမူဟ ပညတ်တို့က
ကျေးဇူးပြုသည် မဟုတ်။ ပုဂ္ဂလဟူသော နာမပညတ် သမူဟပညတ်တို့၏ စွဲမှီရာ ရုပ်နာမ်တို့က လည်းကောင်း，
သေနာသနဟူသော နာမပညတ် သမူဟပညတ်တို့၏ စွဲမှီရာ ရုပ်တရားတို့ကလည်းကောင်း，
ပကတူပနိဿယသတ္တိဖြင့် ကျေးဇူးပြုသည်။

သပ္ပါယမျှတသော ပုဂ္ဂလ， သပ္ပါယမျှတသော သေနာသနတို့က ကာယိကသုခအား， အသပ္ပါယဖြစ်သော
ပုဂ္ဂလ သေနာသနတို့က ကာယိကဒုက္ခအား စေတသိကဒုက္ခအား ဤသို့ စသည်ဖြင့် ကျေးဇူးပြုမှုမျိုးတည်း။
ဘုရားရှင်ကဲ့သို့သော ကလျာဏမိတ္တ (= မိတ်ကောင်း ဆွေကောင်း) ပုဂ္ဂိုလ်က သာ၀ကတို့၏ သန္တာန်ဝယ် သဒ္ဓါ
သီလ သုတ စာဂ ပညာ ကုသိုလ်တရားများ တိုးပွားအောင် ဝိပဿနာဉာဏ် မဂ်ဉာဏ်တို့ ဖြစ်ပေါ်လာအောင်
ကျေးဇူးပြုပေး၏။ အရှင်ဒေ၀ဒတ်တို့ကဲ့သို့သော ပုဂ္ဂိုလ်က အဇာတသတ်တို့ကဲ့သို့သော သာ၀က၏ သန္တာန်၌
အဖကိုသတ်ခြင်း (= ပိတုဃာတက) အကုသိုလ်ကံစသည့် အကုသိုလ်တရားများကို ဖြစ်ပေါ်လာအောင်
ကျေးဇူးပြုပေး၏။ ပကတူပနိဿယသတ္တိဖြင့် ကျေးဇူးပြုမှုမျိုးပင်တည်း။ ထိုသို့ ကျေးဇူးပြုရာ၌ ပုဂ္ဂလအမည်
ရသော ရုပ်နာမ် ပရမတ်တရားတို့ကသာလျှင် သေနာသနအမည်ရသော ရုပ်ပရမတ်တရားတို့ကသာလျှင်
ကုသိုလ်တရားများ ဖြစ်ပေါ်လာအောင်， သို့မဟုတ် အကုသိုလ်တရားများ ဖြစ်ပေါ်လာအောင် ပကတူပနိဿယ
သတ္တိဖြင့် ကျေးဇူးပြုသည်။

ထိုကြောင့် “ပုဂ္ဂလက ကျေးဇူးပြု၏၊ သေနာသနက ကျေးဇူးပြု၏။” ---- ဟူသောစကားသည် ပရိယာယ်
စကားသာတည်း။ ပရိယာယ်ဟူရာ၌ ဌာနီဖြစ်သော နာမပညတ် သမူဟပညတ်၏ အမည်ကို ဌာနဖြစ်သော
ရုပ်-နာမ်အပေါ်၌ တင်စားထားသော ဌာနျူပစာရစကား ဟူလိုသည်။

သေနာသနမ္ပိ ---- စသည်၌ပါသော ပိ-သဒ္ဒါဖြင့် သင်္ကန်း-သစ်ပင်-တော-တောင် စသည်တို့ကို သိမ်းကျုံး-
ယူခြင်း၏ အစွမ်းဖြင့် ဥပနိဿယပစ္စည်းအဖြစ်ဖြင့် ဘုရားရှင်သည် ခွဲခြားဝေဖန်၍ ဟောကြားထားတော်-
မူအပ်ကုန်သော ခပ်သိမ်းကုန်သော တရားတို့ကို သိမ်းယူပါ။ ပစ္စုပ္ပန်ဖြစ်သော သက်ရှိ ရုပ်နာမ်အားလုံးနှင့် သက်မဲ့
ရုပ်ဝတ္ထုအားလုံးတို့သည် ပကတူပနိဿယပစ္စည်း ဖြစ်နိုင်ကုန်သည်သာတည်း။

ပညတ်-နာမ်-ရုပ် က နာမ်အား ကျေးဇူးပြုသော ပစ္စည်းတည်း။ ရုပ်-နာမ် ပစ္စည်းတရားတို့သည် ကာလ
သုံးပါးလုံး၌ ဖြစ်ကုန်၏။ ပညတ်နှင့် နိဗ္ဗာန်ပစ္စည်းတရားတို့ကား ကာလဝိမုတ်တရားတို့တည်း။ အနာဂတ်၌
တည်ရှိသော ဘ၀သမ္ပတ္တိ ဘောဂသမ္ပတ္တိတို့ကို တောင့်တမူ， ယင်းဘ၀သမ္ပတ္တိ ဘောဂသမ္ပတ္တိဟူသော ရုပ်နာမ်
တရားစုတို့ကား အနာဂတ်ပစ္စည်းတရားစုတည်း။ ဤသို့စသည်ဖြင့် သဘောပေါက်ပါလေ။
