### ပဋ္ဌာန်းပစ္စည်း ကျေးဇူးပြုပုံ

**နာမ်က သဠာယတနအား ကျေးဇူးပြုပုံ**

၁။ **အရူပဘုံ၌** ပဋိသန္ဓေအခါဝယ် ပဋိသန္ဓေ စေတသိက် နာမ်တရားစုသည် ပဋိသန္ဓေဝိညာဏ် =
မနာယတနအား သဟဇာတ အညမည နိဿယ သမ္ပယုတ္တ ဝိပါက အတ္ထိ အဝိဂတဟူသော (၇) ပစ္စယသတ္တိ
တို့ဖြင့် အနည်းဆုံး ကျေးဇူးပြု၏။ အရူပ ဝိပါက် စေတသိက် နာမ်တို့တွင် အလောဘ အဒေါသ အမောဟ
ဟူသော အချို့သော နာမ်များသည် (ပဋိသန္ဓေအခါ၌လည်းကောင်း， ပဝတ္တိအခါ၌လည်းကောင်း) ယှဉ်ဖက်
သမ္ပယုတ်ဖြစ်သော ဝိပါက် မနာယတနအား ဟေတုပစ္စယသတ္တိဖြင့်လည်း ကျေးဇူးပြုနိုင်သေး၏။ ယင်း
စေတသိက် နာမ်တရားစုတို့တွင် အကျုံးဝင်သော ဖဿ စေတနာဟူသော နာမ်အာဟာရတို့သည် မနာယတန0
အား အာဟာရပစ္စယသတ္တိဖြင့်လည်း ကျေးဇူးပြုနိုင်သေး၏။ ထိုကြောင့် ဟေတုပစ္စယသတ္တိဖြင့် ပို၍
ကျေးဇူးပြုသောအခါ (၈)ပစ္စည်း ဖြစ်သည်။ အာဟာရသတ္တိဖြင့် ပို၍ ကျေးဇူးပြုသောအခါ (၉)ပစ္စည်း ဖြစ်သည်။
<r>(အဘိ၊ဋ္ဌ၊၂၊၁၆၅။ ဝိသုဒ္ဓိ၊၂၊၁၉၆။)</r>

ဋီကာ = (မူလဋီ၊၂၊၁၁၈။ မဟာဋီ၊၂၊၃၂၂။) တို့၌ကား နာမ်ဣန္ဒြေထိုက်သော စေတသိက်တရားစုတို့က
(= နာမ်ဇီဝိတိန္ဒြေ， ဥပေက္ခိန္ဒြေ， သဒ္ဓိန္ဒြေ， ဝီရိယိန္ဒြေ， သတိန္ဒြေ， သမာဓိန္ဒြေ， ပညိန္ဒြေတို့က) သမ္ပယုတ် မနာယတန-
အား ဣန္ဒြိယပစ္စယသတ္တိဖြင့် ကျေးဇူးပြုသောအခါကို ရည်ရွယ်၍ (၁၀) ပစ္စည်းဟုလည်း အများဆုံး ပြသေး၏။

ယင်းအရူပဘုံဝယ် ပဝတ္တိအခါ၌လည်း ဝိပါက်စေတသိက် နာမ်တရားစုသည် သမ္ပယုတ် ဝိပါက်
မနာယတနအား ဆိုခဲ့ပြီးသည့် နည်းအတိုင်းသာလျှင် ကျေးဇူးပြု၏။