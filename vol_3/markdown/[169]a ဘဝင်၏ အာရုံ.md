### ဘဝင်၏ အာရုံ

ထိုအပါယ်သား ဒုဂ္ဂတိသတ္တဝါ၏ ဘဝင်အာရုံဟူသည် ထိုဒုဂ္ဂတိဘ၀ကို မရမီ မရောက်မီဘ၀က မရဏာ
သန္နဇောသည် ယူထားအပ်ခဲ့သော အာရုံပင်တည်း။ ထိုဒုဂ္ဂတိဘ၀ကို မရမီ ထိုဒုဂ္ဂတိဘ၀သို့ မရောက်မီ
ဘ၀ဟူသည် သုဂတိဘ၀မှ ထိုဒုဂ္ဂတိဘ၀သို့ ရောက်သူအတွက် ထိုသုဂတိဘ၀တည်း။ ဒုဂ္ဂတိဘ၀မှပင် ထိုဒုဂ္ဂတိ
ဘ၀သို့ ရောက်သူ အတွက် ထိုဒုဂ္ဂတိဘ၀ပင်တည်း။

ရှင်းလင်းသွားအောင် ထပ်၍ ဆိုရသော် ဒုဂ္ဂတိဘ၀မှ သုဂတိဘ၀သို့ ရောက်ရှိလာသူအဖို့ သုဂတိဘ၀ကား
ပစ္စုပ္ပန်ဘ၀တည်း၊ ထိုဒုဂ္ဂတိဘ၀ကား ပထမအတိတ်ဘ၀တည်း၊ ထိုပထမအတိတ် ဒုဂ္ဂတိဘ၀၏ ပဋိသန္ဓေ ဘဝင်
စုတိတို့၏ အာရုံကား ဒုတိယအတိတ်ဘ၀ မရဏာသန္နဇောက ယူအပ်ခဲ့သော အာရုံပင်တည်း။ လက်ရှိပစ္စုပ္ပန်
သုဂတိဘ၀၏ ပဋိသန္ဓေ၏ အာရုံကား တစ်နည်းဆိုသော် ပဋိသန္ဓေ ဘဝင် စုတိတို့၏ အာရုံကား ပထမအတိတ်
ဒုဂ္ဂတိဘ၀၌ အကျုံးဝင်သော မရဏာသန္နဇောက ယူအပ်ခဲ့သော သုဂတိနိမိတ်အာရုံတည်း။ (ကံ ကမ္မနိမိတ်
အာရုံတို့၌လည်း နည်းတူပင် မှတ်သားပါ။)