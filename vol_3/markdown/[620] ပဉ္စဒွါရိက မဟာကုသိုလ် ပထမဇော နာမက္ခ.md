### ပဉ္စဒွါရိက မဟာကုသိုလ် ပထမဇော နာမက္ခန္ဓာ (၄) ပါး

မဟာကုသိုလ်ဇောစိတ် (၈)ခု အစိတ်အစိတ် နာမက္ခန္ဓာ (၄)ပါး ပစ္စယုပ္ပန်တရားတို့သည် -----

၁။ သဟဇာတမျိုး --- ၁၃၊

၂။ အာရမ္မဏမျိုး --- ၄၊ (၆)

၃။ အနန္တရမျိုး --- ၅၊ (၆)

၄။ ဝတ္ထုမျိုး --- ၅၊

၅။ ပကတူပနိဿယ --- ၁၊

ဤ (၂၈)မျိုးသော အကြောင်းပစ္စည်းတရားတို့ကြောင့် ဖြစ်ပေါ်တည်နေရကုန်၏။

မဟာကုသိုလ် ပထမဇော (၈)မျိုး အစိတ်အစိတ် နာမက္ခန္ဓာ (၄)ပါး ပစ္စယုပ္ပန်တရားတို့သည် -----

၁။ (က) အချင်းချင်းအား ကျေးဇူးပြုတတ်သော မဟာကုသိုလ် ပထမဇော အစိတ်အစိတ် နာမက္ခန္ဓာ ပစ္စည်း-
တရားတို့၏ **သဟဇာတ အညမည နိဿယ သမ္ပယုတ္တ အတ္ထိ အဝိဂတသတ္တိ၊**

( ခ ) သမ္ပယုတ္တခန္ဓာအား ကျေးဇူးပြုတတ်သော မဟာကုသိုလ်စိတ် နာမက္ခန္ဓာ၌ ပါရှိသော ဒွိဟိတ် ကုသိုလ်
(၄)ခု ဖြစ်အံ့ ---- အလောဘ အဒေါသ၊ တိဟိတ် ကုသိုလ် (၄)ခု ဖြစ်အံ့ ---- အလောဘ အဒေါသ
အမောဟ ---- ဤဟိတ် (၂ )ပါး， (၃)ပါး ပစ္စည်းတရားတို့၏ **ဟေတုသတ္တိ၊**

( ဂ ) ဒွိဟိတ် ကုသိုလ် (၄)ခု ဖြစ်အံ့ ---- ဆန္ဒ ဝီရိယ စိတ်၊ တိဟိတ် ကုသိုလ် (၄)ခု ဖြစ်အံ့ ဆန္ဒ ဝီရိယ စိတ်
ဝီမံသ (၃)ပါး， (၄)ပါး တို့တွင် တစ်ပါးပါး ပစ္စည်းတရားတို့၏ **အဓိပတိသတ္တိ၊**

(ဃ) စေတနာ ပစ္စည်းတရားတို့၏ **သဟဇာတ ကမ္မသတ္တိ၊**

( င ) ဖဿ စေတနာ ဝိညာဏ် နာမ်အာဟာရ (၃)ပါး ပစ္စည်းတရားတို့၏ **အာဟာရသတ္တိ၊**

( စ ) ဒွိဟိတ် ကုသိုလ် (၄)ခု ဖြစ်အံ့ --- ပညာကြဉ် နာမ်ဣန္ဒြေ (၇)ပါး၊ တိဟိတ် ကုသိုလ် (၄)ခု ဖြစ်အံ့-
ဇီဝိတ စိတ် ဝေဒနာ သဒ္ဓါ ဝီရိယ သတိ ဧကဂ္ဂတာ ပညာ - နာမ်ဣန္ဒြေ (၈)ပါး ပစ္စည်းတရားတို့၏
**ဣန္ဒြိယသတ္တိ၊**

(ဆ) သောမနဿသဟဂုတ် မဟာကုသိုလ်စိတ် (၄)ခု ဖြစ်အံ့ ---- ဈာနင် (၅)ပါး၊ ဥပေက္ခာသဟဂုတ်
မဟာကုသိုလ်စိတ် (၄)ခု ဖြစ်အံ့ ---- ပီတိကြဉ် ဈာနင် (၄)ပါး ပစ္စည်းတရားတို့၏ **ဈာနသတ္တိ၊**

( ဇ ) ဒွိဟိတ် မဟာကုသိုလ် (၄)ခု ဖြစ်အံ့ ---- ပညာကြဉ် မဂ္ဂင် (၇)ပါး， တိဟိတ် မဟာကုသိုလ် (၄)ခု
ဖြစ်အံ့ --- ပညာ (= သမ္မာဒိဋ္ဌိ)， ဝိတက် (= သမ္မာသင်္ကပ္ပ)， သမ္မာဝါစာ， သမ္မာကမ္မန္တ， သမ္မာအာဇီ၀，
ဝီရိယ (= သမ္မာဝါယာမ)， သတိ (= သမ္မာသတိ)， ဧကဂ္ဂတာ (= သမ္မာသမာဓိ) ----- မဂ္ဂင် (၈)ပါး
ပစ္စည်းတရားတို့၏ **မဂ္ဂသတ္တိ၊ (၁၃)**။

၂။ သာမန်အားဖြင့် အာရုံပြုတတ်သော မဟာကုသိုလ် နာမက္ခန္ဓာ (၄)ပါး ပစ္စယုပ္ပန်တရားတို့သည် သာမန်
အားဖြင့် အာရုံပြုအပ်သော ပစ္စုပ္ပန် ရူပါရုံ (သဒ္ဒါရုံ ။ ပ ။ ဖောဋ္ဌဗ္ဗာရုံ) ပစ္စည်းတရားတို့၏ **အာရမ္မဏ**
**ပုရေဇာတ အတ္ထိ အဝိဂတသတ္တိ**၊ (၄)၊ ရံခါ အလေးအမြတ်အားဖြင့် အာရုံပြုတတ်သော မဟာကုသိုလ်
ဉာဏသမ္ပယုတ် ပထမဇော နာမက္ခန္ဓာ (၄)ပါး ပစ္စယုပ္ပန်တရားတို့သည် ရံခါ အလေးအမြတ်အားဖြင့်
အာရုံပြုအပ်သော ပစ္စုပ္ပန် ရူပါရုံ ပစ္စည်းတရားတို့၏ **အာရမ္မဏ အဓိပတိ ဥပနိဿယ ပုရေဇာတ အတ္ထိ**
အဝိဂတသတ္တိ၊ (၆)။

၃။ မဟာကုသိုလ် ပထမဇော နာမက္ခန္ဓာ (၄)ပါး ပစ္စယုပ္ပန်တရားတို့သည် ဝုဋ္ဌော နာမက္ခန္ဓာ (၄)ပါး ပစ္စည်းတရား
တို့၏ **အနန္တရ သမနန္တရ ဥပနိဿယ နိတ္ထိ ဝိဂတသတ္တိ၊ (၅)။**

[မဟာကုသိုလ် ဒုတိယဇော နာမက္ခန္ဓာ (၄)ပါး ပစ္စယုပ္ပန်တရားတို့အား မဟာကုသိုလ် ပထမဇော နာမက္ခန္ဓာ
(၄)ပါး ပစ္စည်းတရားတို့က အနန္တရ သမနန္တရ ဥပနိဿယ အာသေ၀န နတ္ထိ ဝိဂတသတ္တိတို့ဖြင့် ကျေးဇူးပြုကြ၏။
ဤသို့ စသည်ဖြင့် ရှေးရှေး စိတ္တက္ခဏ၌ ရှိသော နာမက္ခန္ဓာ (၄)ပါး ပစ္စည်းတရားတို့က နောက်နောက် စိတ္တက္ခဏ၌
ရှိသော နာမက္ခန္ဓာ (၄)ပါး ပစ္စယုပ္ပန်တရားတို့အား အနန္တရစသော ပစ္စယသတ္တိတို့ဖြင့် ကျေးဇူးပြုပုံကို သဘောပေါက်ပါ။]

၄။ ဝုဋ္ဌော နာမက္ခန္ဓာတို့၏ ဥပါဒ်ခဏနှင့် အတူပြိုင်၍ ဖြစ်သော ဟဒယဝတ္ထု၊ (မရဏာသန္နအခါ စုတိစိတ်မှ
ပြန်၍ ရေတွက်သည်ရှိသော် (၁၇) ချက်မြောက်သော စိတ်၏ ဥပါဒ်ခဏနှင့် အတူပြိုင်၍ ဖြစ်သော
ဟဒယဝတ္ထု) ပစ္စည်းတရားတို့၏ **နိဿယ ပုရေဇာတ ဝိပ္ပယုတ္တ အတ္ထိ အဝိဂတသတ္တိ၊ (၅)**။

၅။ ဗလ၀ဖြစ်သော အရဟတ္တမဂ် အရဟတ္တဖိုလ် ကြဉ်သော စိတ် (၈၇)， စေတသိက် (၅၂)， ရုပ် (၂၈)， ပစ္စည်း
ဖြစ်ထိုက်သော အချို့သော ပညတ်ပစ္စည်းတရားတို့၏ **ပကတူပနိဿယသတ္တိ၊ (၁)**။

ဤ (၂၈)မျိုးသော (ရံခါ - ၃၀ မျိုးသော) အကြောင်းပစ္စည်းတရားတို့က ဝိုင်းဝန်း၍ ကျေးဇူးပြုပေးသော
ကြောင့် ဖြစ်ပေါ်တည်နေရကုန်၏။

[**မှတ်ချက်** ----- ဒုတိယဇောမှ သတ္တမဇောအထိ **အာသေ၀နပစ္စယသတ္တိ**ကို ရရှိကြ၏။ သို့အတွက် ဒုတိယ
ဇော ။ ပ ။ သတ္တမဇောတို့၌ အနန္တရမျိုးတွင် အာသေ၀နပစ္စည်း (၁)မျိုးကို ထပ်ထည့်ပါက **အနန္တရ သမနန္တရ**
**ဥပနိဿယ အာသေ၀န နတ္ထိ ဝိဂတသတ္တိ**ဟု (၆)မျိုး ဖြစ်သည်။ သို့အတွက် အားလုံးပေါင်းသော် ပစ္စယသတ္တိ
(၂၉)မျိုး ဖြစ်သည်။ ရံခါ အဓိပတိကိစ္စတပ်ခိုက် (၃၁)မျိုး ဖြစ်သည်။]
