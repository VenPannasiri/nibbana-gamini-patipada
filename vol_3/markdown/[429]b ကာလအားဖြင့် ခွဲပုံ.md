### ကာလအားဖြင့် ခွဲပုံ

၁။ ဟေတု， သဟဇာတ， အညမည， နိဿယ， ပုရေဇာတ， ပစ္ဆာဇာတ， ဝိပါက， အာဟာရ， ဣန္ဒြိယ， ဈာန， မဂ္ဂ，
သမ္ပယုတ္တ， ဝိပ္ပယုတ္တ， အတ္ထိ， အဝိဂတ， ဤ (၁၅)ပစ္စည်းတရားတို့ကား ပစ္စုပ္ပန်တရားတို့သာ ဖြစ်ကြကုန်၏။

၂။ အနန္တရ， သမနန္တရ， အာသေ၀န， နတ္ထိ， ဝိဂတ - ဤ (၅)ပစ္စည်းတို့ကား အတိတ်တရားတို့သာ ဖြစ်ကြကုန်၏။

၃။ ကမ္မပစ္စည်းတစ်မျိုးကား ပစ္စုပ္ပန် အတိတ်ဟူသော ထိုကာလနှစ်ပါးတို့ကို မှီ၍ ဖြစ်၏။ (သဟဇာတကမ္မကား
ပစ္စုပ္ပန်， နာနာက္ခဏိကကမ္မကား အတိတ်ဟူလိုသည်။)

၄။ ကျန်အာရမ္မဏ， အဓိပတိ， ဥပနိဿယ ဤသုံးပစ္စည်းတို့ကား ကာလ (၃)ပါးလုံး၌လည်း ယှဉ်ကုန်၏။
ပညတ်နှင့် နိဗ္ဗာန်ကိုပါ ပစ္စည်းတရားအဖြစ် ထည့်သွင်းယူထားသောကြောင့် ကာလဝိမုတ်လည်း ဖြစ်ကုန်၏
ဟု မှတ်ပါ။ (အဘိ၊ဋ္ဌ၊၃၊၃၅၃။)
