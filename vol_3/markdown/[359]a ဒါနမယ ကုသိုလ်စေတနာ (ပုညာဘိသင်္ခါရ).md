### ဒါနမယ ကုသိုလ်စေတနာ (ပုညာဘိသင်္ခါရ)

ဝိနည်းဒေသနာတော်၌ လာရှိသော ဆွမ်း သင်္ကန်း ကျောင်း ဆေး ပစ္စည်းလေးပါးတို့တွင် တစ်ပါးပါးသော
ပစ္စည်းကို လှူဒါန်းသော ပုဂ္ဂိုလ်၏ သန္တာန်၌လည်းကောင်း， အဘိဓမ္မာဒေသနာတော်၌ လာရှိသော ရူပါရုံစသည့်
အာရုံ (၆)ပါးတို့တွင် အာရုံတစ်မျိုးမျိုးကို ပေးလှူသော ပုဂ္ဂိုလ်၏ သန္တာန်၌လည်းကောင်း， သုတ္တန်ဒေသနာတော်
၌ လာရှိသော ဆွမ်း， အဖျော်， အဝတ်သင်္ကန်းစသော ဒါနဝတ္ထု (၁၀)မျိုးတို့တွင် တစ်မျိုးမျိုးကို ပေးလှူသော
ပုဂ္ဂိုလ်၏ သန္တာန်၌လည်းကောင်း， ထိုဒါနဝတ္ထု (= လှူဖွယ်ဝတ္ထု)တို့ကို ဖြစ်စေရာအခါ စုဆောင်းရာအခါမှ စ၍-

၁။ မလှူမီ ရှေ့အဖို့ကာလ，

၂။ စွန့်ကြဲရာ ပေးလှူရာကာလ，

၃။ စွန့်ကြဲပြီးရာ ကာလမှ နောက်၌ သောမနဿနှင့် ယှဉ်သော ဝမ်းမြောက်သော စိတ်ဖြင့် အောက်မေ့

အမှတ်ရရာ ကာလ，

ဤသုံးမျိုးကုန်သော ကာလတို့၌ဖြစ်သော စေတနာသည် ဒါနမယစေတနာ မည်၏။ ကာမာ၀စရ မဟာ-
ကုသိုလ်စေတနာတည်း။ (အဘိ၊ဋ္ဌ၊၂၊၁၃၅။)

[ဥပေက္ခာ ဝေဒနာနှင့်ယှဉ်သော စိတ်ဖြင့်လည်း အောက်မေ့နိုင်သည်သာတည်း။ (မူလဋီ၊၂၊၉၄။)]
