### အနာဂတ် အပြောင်းအလဲ

အကယ်၍ အသင်သူတော်ကောင်းသည် သမထယာနိကပုဂ္ဂိုလ်ဖြစ်၍ အာနာပါနစတုတ္ထဈာန်ကဲ့သို့သော
စတုတ္ထဈာန်စသည့် အပ္ပနာဈာန် သမာဓိတစ်ခုခုကို ရရှိထားသူ ဖြစ်အံ့၊ ယင်းအပ္ပနာဈာန်သမာဓိကို မရမီ
ရှေးအဖို့က နောင်အနာဂတ် ပဋိသန္ဓေစသည့် အကျိုးကို ပေးဖို့ရန် အခါအခွင့် သာနေသော ကာမာ၀စရကံ
များသည် နောက်သို့ ဆုတ်သွားတတ်ကြ၏။ အပ္ပနာဈာန် သမာဓိများမှာ ဂရုကကံဖြစ်သောကြောင့်တည်း။ သို့သော်
အသင် သူတော်ကောင်းဘက်ကလည်း ယင်းဈာန်ကို မလျှောကျအောင် အမြတ်စား သို့မဟုတ် အလတ်စား
သို့မဟုတ် အညံ့စား ပွားထားနိုင်ပါမှ， ဗြဟ္မာဘ၀ကိုလည်း လိုလားတောင့်တသည့် အဝိဇ္ဇာ-တဏှာ-ဥပါဒါန်
တို့သည်လည်း အနုသယဓာတ် (= အငုပ်ဓာတ်) အနေဖြင့် ဖြစ်စေ， ပရိယုဋ္ဌာန = စိတ်အစဉ်တွင် ဥပါဒ်-ဌီ-ဘင်
အားဖြင့် ထင်ရှား ဖြစ်ပေါ်လာသည့် အနေဖြင့် ဖြစ်စေ ထင်ရှားရှိပါမှသာလျှင် ယင်းအပ္ပနာဈာန်သမာဓိဟူသော
ဂရုကကံက ဗြဟ္မာဘ၀ဟူသော ခန္ဓာကို ဖြစ်စေနိုင်မည် ဖြစ်ပေသည်။

ဝိပဿနာဉာဏ်နှင့် ဈာန်သမာပတ်တရားတို့ကား အပြန်အလှန် ကျေးဇူးပြုပေးနေသော တရားများ ဖြစ်ကြ
သဖြင့် ဝိပဿနာဉာဏ်ကြောင့်လည်း ဈာန်သမာပတ်တို့သည် ခိုင်ခံ့တတ်သော သဘောရှိ၏။ သို့အတွက် အသင်
သူတော်ကောင်းသည် ဗြဟ္မာဘ၀ (= ဗြဟ္မာ ခန္ဓာငါးပါး)ကို လိုလား တောင့်တသည့် စိတ်ဓာတ်ဖြင့် မိမိရရှိထားသည့်
အပ္ပနာဈာန်သမာဓိကို ကြိမ်ဖန်များစွာ ဝင်စားကြည့်ပါ။ သို့မဟုတ် ဗြဟ္မာဘ၀ကို ရလိုပါကြောင်း ဆုတောင်း
ပန်ထွာလျက် မိမိရရှိထားသည့် အပ္ပနာဈာန်သမာဓိကို ကြိမ်ဖန်များစွာ ဝင်စားကြည့်ပါ။ ထိုဈာန်မှထသောအခါ
ဗြဟ္မာဘ၀ကို ဆုတောင်းပန်ထွာနေသည့် အဝိဇ္ဇာ-တဏှာ-ဥပါဒါန် ဦးဆောင်သည့် နာမ်တရားစုတို့ကိုလည်း
ကောင်း， မိမိဝင်စားထားသည့် မိမိထူထောင်ထားသည့် အပ္ပနာဈာန် ကုသိုလ်သင်္ခါရတရားတို့ကိုလည်းကောင်း，
ကမ္မသတ္တိကိုလည်းကောင်း ပြန်လည်၍ သိမ်းဆည်းပါ။ ယင်းကမ္မသတ္တိကို သိမ်းဆည်းနိုင်သောအခါ ယင်းကမ္မသတ္တိ
ကြောင့် ဖြစ်ပေါ်လာမည့် အနာဂတ် ဗြဟ္မာဘ၀၏ ခန္ဓာ (၅)ပါးကို ဉာဏ်ဖြင့်မြင်အောင် လှမ်းရှုပါ။

ဤနည်းစနစ်ဖြင့် မအောင်မြင်ခဲ့သော် ဤဘ၀ သေခါနီး မရဏာသန္နအခါသို့တိုင်အောင်သော ရုပ်နာမ်
တို့ကို တစ်ဖန်ပြန်၍ သိမ်းဆည်းပါ။ သေခါနီး မရဏာသန္နအခါ၌ ယင်းအပ္ပနာဈာန်ကုသိုလ် သင်္ခါရ-ကံတို့၏
စွမ်းအင်ကြောင့် ထင်လာသော နိမိတ်ကို လှမ်းရှုကြည့်ပါ။ အကယ်၍ ယင်းဂရုကကံက အကျိုးပေးတော့မည်
မှန်လျှင် ယင်းကံ၏ စွမ်းအင်ကြောင့် အာနာပါနပဋိဘာဂနိမိတ်ကဲ့သို့သော ကမ္မနိမိတ်အာရုံသည်လည်းကောင်း，
ဩဒါတကသိုဏ်းကဲ့သို့သော ကမ္မနိမိတ်အာရုံသည်လည်းကောင်း မနောဒွါရ၌ ထင်နေပေလတ္တံ့။ ထိုအခါ အဝိဇ္ဇာ-
တဏှာ-ဥပါဒါန်-သင်္ခါရ-ကံတို့ကို ရှာဖွေလျက် ယင်းမဟဂ္ဂုတ်ကံ (= ဂရုကကံ = အပ္ပနာဈာန်ကံ)ကြောင့်
ဖြစ်ပေါ်လာမည့် ရူပဗြဟ္မာဘ၀ ခန္ဓာ (၅)ပါးကို ဉာဏ်ဖြင့် မြင်အောင် လှမ်းရှုပါ။ တွေ့ရှိမည်သာ ဖြစ်ပေသည်။
ထိုအခါ အကြောင်းတရား အကျိုးတရားတို့ကို ဆက်လက်သိမ်းဆည်းပါ။

ရူပလောကေ ပန ဃာနာဒိတ္တယံ နတ္ထိ။ (အဘိဓမ္မတ္ထသင်္ဂဟ) --- ဟူသည်နှင့် အညီ ရူပဗြဟ္မာ့ဘုံ၌
ဃာနပသာဒ， ဇိဝှါပသာဒ， ကာယပသာဒ ဟူသော အကြည်ဓာတ်များလည်း မရှိပေ။ ဃာနဒွါရဝီထိ ဇိဝှါဒွါရဝီထိ
ကာယဒွါရဝီထိ စိတ်များလည်း မဖြစ်၊ ဖြစ်သည့် ဝီထိများ၌လည်း တဒါရုံမကျ၊ သဘောပေါက်အောင် ကြည့်လေ။
