### နာမ်အတ္ထိပစ္စည်း - ရုပ်အတ္ထိပစ္စည်း

နာမ်တရားများက အတ္ထိပစ္စည်းကိစ္စကို ပြုလုပ်တတ်သော အတ္ထိပစ္စည်း အမျိုးအစားများမှာ ---

(၁) သဟဇာတတ္ထိ， (၂) ပစ္ဆာဇာတတ္ထိတို့၌ ထိုက်သလို အကျုံးဝင်၏။

ရုပ်ဟုဆိုအပ်သော အတ္ထိပစ္စည်းများမှာ ---

(၁) သဟဇာတတ္ထိ， (၂) ပုရေဇာတတ္ထိ， (၃) အာဟာရတ္ထိ， (၄) ဣန္ဒြိယတ္ထိ --- ဟု (၄)မျိုး ပြားပေသည်။

အဘိဓမ္မတ္ထသင်္ဂဟ အမည်ရသော သင်္ဂြိုဟ်ကျမ်း၌ကား အတ္ထိပစ္စည်းကို သဟဇာတတ္ထိ， ပုရေဇာတတ္ထိ，
ပစ္ဆာဇာတတ္ထိ， ကဗဠီကာရာဟာရတ္ထိ， ရူပဇီဝိတိန္ဒြိယတ္ထိ --- ဟု (၅)မျိုး ပြထား၏။

ဤကျမ်း၌ကား ---

**ယံ ရူပံ နိဿာယာ**တိ ဧတ္ထ သဟဇာတပုရေဇာတ၀သေန အတ္ထိပစ္စယော နိဒ္ဒိဋ္ဌော။ (အဘိ၊ဋ္ဌ၊၃၊၃၈၃။)

ဤအဋ္ဌကထာအဖွင့်နှင့် အညီ သဟဇာတပုရေဇာတတ္ထိ တစ်မျိုးတိုး၍ (၆)မျိုးဟု ဖော်ပြထားပါသည်။
ယင်းသဟဇာတပုရေဇာတတ္ထိမှာလည်း သဟဇာတတ္ထိနှင့် ပုရေဇာတတ္ထိ အတွင်းသို့ပင် ထိုက်သလို ဝင်သွားရကား
အတ္ထိပစ္စည်း (၅)မျိုးပင် ပြန်ဖြစ်သည်ဟု မှတ်ပါ။

ဤအတ္ထိပစ္စည်းသည် ခြုံ၍ ဆိုရသော် ---

၁။ နာမ်က နာမ်အား，

၂။ နာမ်က ရုပ်အား，

၃။ ရုပ်က ရုပ်အား，

၄။ ရုပ်က နာမ်အား，

၅။ နာမ်ရုပ်က နာမ်ရုပ်အား ကျေးဇူးပြုသော ပစ္စည်းပင် ဖြစ်သည်။

ပစ္စည်း ပစ္စယုပ္ပန် (၂)မျိုးလုံးတို့သည် အတ္ထိ = ထင်ရှားရှိနေဆဲ ပစ္စုပ္ပန်တရားတို့သာ ဖြစ်ကြသည်။
