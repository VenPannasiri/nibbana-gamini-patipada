### အနုဋီကာ၏ ဖြေရှင်းချက်

အဋ္ဌကထာ၌ ---- သံသေဒဇောပပါတီသု၊ အထ ဝါ အဝကံသတော တိံသ ---- (အဘိ၊ ဋ္ဌ၊ ၂၊ ၁၅၃။) =
သံသေဒဇ ဩပပါတိက သတ္တဝါတို့ ပဋိသန္ဓေအခိုက် အနည်းဆုံး ရုပ်အမျိုးအစား (၃၀) ရှိကြောင်းကို တစ်လုံး
တစ်စုတည်း တပေါင်းတည်း ဆိုထားသော်လည်း ---- သတ္တတိ ဥက္ကံသတော၀ ရူပါနိ = အလွန်ဆုံး ပမာဏအားဖြင့်
ရုပ်အမျိုးအစား (၇၀)ရှိ၏ ဟူသော စကားရပ်နှင့်တွဲခိုက် သံသေဒဇ， ဩပပါတိကယောနိ နှစ်မျိုးလုံးကိုယူပါ။
ကာမဘုံဝယ် သံသေဒဇ， ဩပပါတိကယောနိအခိုက် အလွန်ဆုံးပမာဏအားဖြင့် ရုပ်အမျိုးအစား (၇၀) ရှိနိုင်၏
ဟု ဆိုလိုသည်။ အနည်းဆုံးပမာဏအားဖြင့် ရုပ်အမျိုးအစား (၃၀)ရှိ၏ဟု ဆိုသော စကားရပ်နှင့် တွဲခိုက်၌ကား
ဩပပါတိကယောနိနှင့် မတွဲဘဲ သံသေဒဇယောနိနှင့်သာ တွဲပါ။ အနည်းဆုံးပမာဏအားဖြင့် သံသေဒဇသတ္တဝါတို့၌
ပဋိသန္ဓေအခိုက် ရုပ်အမျိုးအစား (၃၀)ရှိ၏ဟု ဆိုလိုသည်။ ဩပပါတိကယောနိကို မဆိုလိုပါ။ ဤသို့ အဓိပ္ပါယ်
ယူဆရန် အနုဋီကာက ဖွင့်ဆိုထား၏။ အောက်ပါ အာယတနယမိုက် အဋ္ဌကထာကို ကိုးကားတင်ပြသွား၏ ---

ဧဝဉ္စ ကတွာ အာယတနယမကဝဏ္ဏနာယ ---- “ကာမဓာတုယံ ပန အဃာနကော ဩပပါတိကော နတ္ထိ။
ယဒိ ဘဝေယျ၊ ]ကဿစိ အဋ္ဌာယတနာနိ ပါတုဘဝန္တီ}တိ ၀ဒေယျာ”တိ ဝက္ခတိ။
<r>(အနုဋီ၊၂၊၁၂၃။ အဘိ၊ဋ္ဌ၊၃၊၃၀၉။)</r>

ကာမဓာတ် ကာမဘုံ၌ ဃာနချို့တဲ့သော အဃာနကဩပပါတိကသတ္တဝါသည် မရှိစကောင်းပါ၊ အကယ်၍
ရှိခဲ့ငြားအံ့ ---- “အချို့သော သတ္တဝါအား အာယတန (၈)ပါးတို့သည် ထင်ရှား ဖြစ်ပေါ်ကုန်၏ဟု ဘုရားရှင်
ဟောတော်မူလေရာ၏” ---- ဤသို့ စသည်ဖြင့် အာယတနယမိုက် အဋ္ဌကထာ၌ အဋ္ဌကထာဆရာတော်ကိုယ်တိုင်က
ဖွင့်ဆိုလတ္တံ့ ဖြစ်ပါသည်။ သို့အတွက် ဃာနပသာဒမှကင်းသော ဃာနပသာဒချို့တဲ့သော ဩပပါတိက
သတ္တဝါကား မရှိပါ။ (အကျယ်ကို အနုဋီ၊၂၊၁၂၃-၁၂၄ ကြည့်ပါ။)

သဗ္ဗံ တံ ဝီမံသိတွာ ဂဟေတဗ္ဗံ ---- (အနုဋီ၊၂၊၁၂၄။) ----

ထိုအားလုံးကား ယောဂါ၀စရပုဂ္ဂိုလ်တို့သည် ဉာဏ်ဖြင့် စူးစမ်းဆင်ခြင်၍ ယူရမည့်တရားတို့သာ ဖြစ်ပေ
သည်။ ဤအရာမျိုး၌ အသင်သူတော်ကောင်း၏ ဉာဏ်ကို အသုံးပြုပါ။ အတိတ် သံသရာခရီးတစ်ကွေ့၌
သံသေဒဇသတ္တဝါ ဩပပါတိကသတ္တဝါ ဖြစ်ခဲ့ဖူးလျှင် တိတိကျကျ ဂဃနဏသိအောင် ဉာဏ်ဖြင့် စူးစမ်းဆင်ခြင်
ကြည့်ပါ။ သိမ်းဆည်းကြည့်ပါ။