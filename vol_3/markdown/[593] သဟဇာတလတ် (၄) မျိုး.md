### သဟဇာတလတ် (၄) မျိုး

**အညမည၌ ပစ္စည်းတရားကား** --- သဟဇာတ (၁) (၂) (၃) ပစ္စည်းတရားတို့ပင်တည်း။

**ပစ္စယုပ္ပန်တရားကား** --- သဟဇာတ (၁) (၂) (၃) ပစ္စယုပ္ပန်တရားတို့ပင်တည်း။

**ဝိပါက၌ ပစ္စည်းတရားကား ---**

- ၁။ အချင်းချင်းအားတပ်သော ဝိပါက်စိတ် ဆတ္တိံသ၊ စေတသိက် အဋ္ဌတိံသ၊ ပဝတ္တိ ပဋိသန္ဓေနာမက္ခန္ဓာ (၄)ပါး၊
- ၂။ ဝိပါက် စိတ္တဇရုပ် ပဋိသန္ဓေကမ္မဇရုပ်အား တပ်သော ပဉ္စဝေါကာရဘုံ၌ ဖြစ်သောအခါ အရူပဝိပါက် (၄)ခု၊ ဒွေပဉ္စဝိညာဏ် (၁၀)၊ ရဟန္တာတို့၏ စုတိစိတ်ကြဉ်သော ဝိပါက်စိတ် ဗာဝီသ၊ စေတသိက် အဋ္ဌတိံသ၊ ပဝတ္တိ ပဋိသန္ဓေ နာမက္ခန္ဓာ (၄)ပါး၊
- ၃။ ဟဒယဝတ္ထုအား တပ်သော ပဉ္စဝေါကာရ ပဋိသန္ဓေ နာမက္ခန္ဓာ (၄)ပါးတည်း။

**ပစ္စယုပ္ပန်တရားကား ---**

- ၁။ အချင်းချင်းမှထောက်အပ်သော ဝိပါက်စိတ် ဆတ္တိံသ၊ စေတသိက် အဋ္ဌတိံသ၊ ပဝတ္တိ ပဋိသန္ဓေ နာမက္ခန္ဓာ (၄)ပါး၊
- ၂။ ဝိပါက် နာမက္ခန္ဓာမှ ထောက်အပ်သော စိတ္တဇရုပ် ပဋိသန္ဓေ ကမ္မဇရုပ်၊
- ၃။ ပဉ္စဝေါကာရ ပဋိသန္ဓေနာမက္ခန္ဓာမှ ထောက်အပ်သော ဟဒယဝတ္ထုတည်း။

**သမ္ပယုတ္တ၌ ပစ္စည်းတရားကား** --- သဟဇာတ (၁) ပစ္စည်းတရားတို့ပင်တည်း။

**ပစ္စယုပ္ပန်တရားကား** --- သဟဇာတ (၁) ပစ္စယုပ္ပန်တရားတို့ပင်တည်း။

**ဝိပ္ပယုတ္တ၌ ပစ္စည်းတရားကား** --- သဟဇာတ (၃) (၄) ပစ္စည်းတရားတို့ပင်တည်း။

**ပစ္စယုပ္ပန်တရားကား** --- သဟဇာတ (၃) (၄) ပစ္စယုပ္ပန်တရားတို့ပင်တည်း။