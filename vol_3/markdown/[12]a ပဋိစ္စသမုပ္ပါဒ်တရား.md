### ပဋိစ္စသမုပ္ပါဒ်တရား

တတ္ထ အဝိဇ္ဇာဒယော တာ၀ ဓမ္မာ **ပဋိစ္စသမုပ္ပါဒေါ**တိ ဝေဒိတဗ္ဗာ။ ဝုတ္တဥှေတံ ဘဂ၀တာ ---“ကတမော စ ဘိက္ခဝေ ပဋိစ္စသမုပ္ပါဒေါ， အဝိဇ္ဇာပစ္စယာ ဘိက္ခဝေ သင်္ခါရာ။ သင်္ခါရပစ္စယာ ဝိညာဏံ။ ဝိညာဏပစ္စယာ နာမရူပံ၊ နာမရူပပစ္စယာ သဠာယတနံ၊ သဠာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ တဏှာ၊ တဏှာပစ္စယာ ဥပါဒါနံ၊ ဥပါဒါနပစ္စယာ ဘဝေါ၊ ဘ၀ပစ္စယာ ဇာတိ၊ ဇာတိပစ္စယာ ဇရာမရဏံ သောကပရိဒေ၀ဒုက္ခဒေါမနဿုပါယာသာ သမ္ဘဝန္တိ ၊ ဧ၀မေတဿ ကေ၀လဿ ဒုက္ခက္ခန္ဓဿ သမုဒယော ဟောတိ။ အယံ ဝုစ္စတိ ဘိက္ခဝေ ပဋိစ္စသမုပ္ပါဒေါ”တိ။ (ဝိသုဒ္ဓိ၊၂၊၁၄၈။ သံ၊၁၊၂၄၃။)

= ပဋိစ္စသမုပ္ပါဒ်တရား， ပဋိစ္စသမုပ္ပန္နတရား ဟူသော ထိုနှစ်မျိုးသော တရားတို့တွင် အဝိဇ္ဇာစသော အကြောင်းတရားတို့ကို ပဋိစ္စသမုပ္ပါဒ်တရားဟူ၍ သိရှိပါလေ။ 
မှန်ပေသည် --- ဘုရားရှင်သည် ဤ**ပဋိစ္စသမုပ္ပါဒသုတ္တန်**ကို အောက်ပါအတိုင်း ဟောကြားထားတော်မူ၏။ ---

ရဟန်းတို့ ...ပဋိစ္စသမုပ္ပါဒ်တရားဟူသည် အဘယ်နည်း? ရဟန်းတို့ ...အဝိဇ္ဇာဖြစ်ခြင်းကြောင့် သင်္ခါရဖြစ်၏။ 
သင်္ခါရဖြစ်ခြင်းကြောင့် ဝိညာဏ်ဖြစ်၏။ 
ဝိညာဏ်ဖြစ်ခြင်းကြောင့် နာမ်ရုပ်ဖြစ်၏။ 
နာမ်ရုပ် ဖြစ်ခြင်းကြောင့် သဠာယတနဖြစ်၏။ 
သဠာယတနဖြစ်ခြင်းကြောင့် ဖဿဖြစ်၏။ 
ဖဿဖြစ်ခြင်းကြောင့် ဝေဒနာ ဖြစ်၏။ 
ဝေဒနာဖြစ်ခြင်းကြောင့် တဏှာဖြစ်၏။ 
တဏှာဖြစ်ခြင်းကြောင့် ဥပါဒါန်ဖြစ်၏။ 
ဥပါဒါန်ဖြစ်ခြင်းကြောင့် ဘ၀ဖြစ်၏။ 
ဘ၀ဖြစ်ခြင်းကြောင့် ဇာတိဖြစ်၏။ 
ဇာတိဖြစ်ခြင်းကြောင့် ဇရာ မရဏဖြစ်၏။ 
သောက ပရိဒေ၀ ဒုက္ခ ဒေါမနဿ ဥပါယာသတို့သည် ဖြစ်ပေါ်လာကုန်၏။ 
ဤသို့လျှင် ချမ်းသာမဖက် သက်သက်သော ဤဒုက္ခတုံး ဒုက္ခအစုအပုံ၏ ဖြစ်ကြောင်းတရားသည် တစ်နည်း ဖြစ်ခြင်းသဘောသည် ဖြစ်ပေါ်လာပေ၏။ 
ရဟန်းတို့ ...ဤအဝိဇ္ဇာစသော အကြောင်းတရားတို့ကို **ပဋိစ္စသမုပ္ပါဒ်** ဟူ၍ ဆိုအပ်၏။ (သံ၊၁၊၂၄၃။)