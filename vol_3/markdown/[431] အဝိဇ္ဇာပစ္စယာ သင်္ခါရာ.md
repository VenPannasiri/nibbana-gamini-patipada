## အဝိဇ္ဇာပစ္စယာ သင်္ခါရာ

**အဝိဇ္ဇာ ဖြစ်ခြင်းကြောင့် သင်္ခါရ ဖြစ်၏။**

ပစ္စယော ဟောတိ ပုညာနံ၊ ဒုဝိဓာနေကဓာ ပန။

ပရေသံ ပစ္ဆိမာနံ သာ၊ ဧကဓာ ပစ္စယော မတာ။ (အဘိ၊ဋ္ဌ၊၂၊၁၃၉။)

၁။ အဝိဇ္ဇာသည် ပုညာဘိသင်္ခါရအား အာရမ္မဏပစ္စယသတ္တိ ဥပနိဿယပစ္စယသတ္တိ နှစ်မျိုးဖြင့် ဖြစ်ပေါ်
လာအောင် ကျေးဇူးပြုပေး၏။

၂။ အဝိဇ္ဇာသည် အပုညာဘိသင်္ခါရအား များစွာသော ပစ္စယသတ္တိဖြင့် ဖြစ်ပေါ်လာအောင် ကျေးဇူးပြုပေး၏။

၃။ အဝိဇ္ဇာသည် အာနေဉ္ဇာဘိသင်္ခါရအား ဥပနိဿယပစ္စယသတ္တိ တစ်မျိုးတည်းဖြင့်သာလျှင် ဖြစ်ပေါ်လာအောင် ကျေးဇူးပြုပေး၏။

**ပုညာဘိသင်္ခါရ**

တထာ အဝိဇ္ဇာသမ္မူဠှတ္တာ ကာမဘ၀ရူပဘ၀သမ္ပတ္တိယော ပတ္ထေတွာ တာနေ၀ ပုညာနိ ကရောန္တဿ။
<r>(အဘိ၊ဋ္ဌ၊၂၊၁၃၉။ ဝိသုဒ္ဓိ၊၂၊၁၇၃။)</r>

= အဝိဇ္ဇာဖြင့် ပြင်းစွာတွေဝေသည့် အတွက်ကြောင့် ကာမဘ၀သမ္ပတ္တိ， ရူပဘ၀သမ္ပတ္တိတို့ကို လိုလား
တောင့်တ၍ ထိုကာမာ၀စရပုညာဘိသင်္ခါရ， ရူပါ၀စရပုညာဘိသင်္ခါရတို့ကို ပြုစုပျိုးထောင်သော ပုဂ္ဂိုလ်၏သန္တာန်၌
အဝိဇ္ဇာသည် ယင်းနှစ်မျိုးကုန်သော ကာမာ၀စရပုညာဘိသင်္ခါရ， ရူပါ၀စရပုညာဘိသင်္ခါရတို့အား အားကြီးသော
မှီရာအကြောင်းဟူသော ဥပနိဿယပစ္စယသတ္တိဖြင့် ဖြစ်ပေါ်လာအောင် ကျေးဇူးပြုပေး၏။ (အဘိ၊ဋ္ဌ၊၂၊၁၃၉၊၊)
****
အသင်သူတော်ကောင်းသည် (၂၄)ပစ္စည်းများကို မရှင်းပြမီ ရှေးပိုင်းက ပုံစံထုတ်ပြခဲ့သော ဥဒါဟရုဏ်
တစ်ခုကို ပြန်လည်၍ အာရုံယူကြည့်ပါ။

ပုံစံ --- အမျိုးသားဘ၀ဖြင့် မိဘကို ကျေကျေနပ်နပ် ပြုစုလုပ်ကျွေးခွင့်ကို မရရှိနိုင်သဖြင့် အမျိုးသမီး
ဘ၀ဖြင့် မိဘကို ကျေကျေနပ်နပ် ပြုစုလုပ်ကျွေးခွင့်ကို ရရှိနိုင်သည့်အတွက် အမျိုးသမီးဘ၀ကို ရရှိရန်ဟူသော
ရည်ရွယ်ချက်ဖြင့် ဥပုသ်သီတင်း စောင့်သုံးခြင်း သီလကုသိုလ် = ကာမာ၀စရပုညာဘိသင်္ခါရက်ို ပြုစုပျိုးထောင်
ခဲ့၏။ ယင်းပုညာဘိသင်္ခါရကြောင့် ဤဘ၀တွင် အမျိုးသမီးဘ၀ကို ရရှိခဲ့၏။

ဤပုံစံ၌ အမျိုးသမီးဟု အသိမှားခြင်းသဘောကား အဝိဇ္ဇာတည်း။ ယင်းအမျိုးသမီးဘ၀ကို တွယ်တာ
တပ်မက်မှုသဘောကား တဏှာတည်း။ ယင်းအမျိုးသမီးဘ၀သို့ စိတ်ကပ်ရောက် စွဲနေမှုသဘောကား ဥပါဒါန်
တည်း။ ယင်းအဝိဇ္ဇာဖြင့် ပြင်းစွာ တွေဝေမိသည့်အတွက် သီလကုသိုလ်တည်းဟူသော ကာမာ၀စရပုညာဘိ-
သင်္ခါရကို ပြုစုပျိုးထောင်ခဲ့၏။ ယင်းအမျိုးသမီးဟု အသိမှားမှုအဝိဇ္ဇာက ယင်းသီလကုသိုလ် ကာမာ၀စရပုညာဘိ-
သင်္ခါရအား ဖြစ်ပေါ်လာအောင် ပကတိအားကြီးသောမှီရာ ဥပနိဿယပစ္စယသတ္တိဖြင့် ကျေးဇူးပြုပေး၏။

အကယ်၍သာ အမျိုးသမီးဟု အသိမှားမှု အဝိဇ္ဇာတရား ထင်ရှားမရှိခဲ့လျှင် ယင်းအမျိုးသမီးဘ၀ကို
ရလိုကြောင်း ဦးတည်ချက်ဖြင့် သီလစောင့်သုံးခြင်း ကာမာ၀စရပုညာဘိသင်္ခါရကို ပြုစုပျိုးထောင်မည်ကား မဟုတ်
ပေ။ မိဘကို ကျေကျေနပ်နပ် ပြုစုလုပ်ကျွေးခွင့် ရရှိနိုင်သည့် အမျိုးသမီးဟု အသိမှားမှု အဝိဇ္ဇာတရား ထင်ရှား
ရှိနေသောကြောင့်သာလျှင် ယင်းအမျိုးသမီးဘ၀ကို တွယ်တာတပ်မက်မှု စွဲလမ်းမှုများလည်း ဖြစ်လာ၏၊ သီလကုသိုလ် ကာမာ၀စရပုညာဘိသင်္ခါရကိုလည်း ပြုစုပျိုးထောင်ခဲ့ခြင်း ဖြစ်၏။ ထိုကြောင့် အဝိဇ္ဇာသည် သင်္ခါရ၏
အားကြီးသော မှီရာ ဥပနိဿယ အကြောင်းတရား တစ်ခုဖြစ်ရပေသည်။