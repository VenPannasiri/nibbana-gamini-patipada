### ဓု၀ - သုဘ - သုခ - အတ္တတို့မှ ဆိတ်၏

တစ်ဖန် ဤပဋိစ္စသမုပ္ပါဒ် သံသရာဘ၀စက်၌ အဝိဇ္ဇာသည် ဖြစ်ခြင်း ပျက်ခြင်း သဘောရှိသည်၏ အဖြစ်-
ကြောင့် ခိုင်မြဲသည့် = ဓု၀သဘောမှ ကင်းဆိတ်၏။ ။ ပူပန်စေတတ် နှိပ်စက်တတ်သော အာသဝေါတရားစသော
ကိလေသာတို့သည် ပူပန်စေအပ် နှိပ်စက်အပ်သည်၏ အဖြစ်ကြောင့်လည်းကောင်း， ပူပန်စေတတ် နှိပ်စက်တတ်
သော ရာဂ ဒေါသ မာန်မာနစသော ကိလေသာကို ရခြင်းငှာ ထိုက်သည်၏ အဖြစ်ကြောင့်လည်းကောင်း သုဘ၏
အဖြစ်မှလည်း ကင်းဆိတ်၏။ ။ ဖြစ်ခြင်း ပျက်ခြင်းသဘောသည် နှိပ်စက်အပ်သည်၏ အဖြစ်ကြောင့် သုခ၏
အဖြစ်မှလည်း ကင်းဆိတ်၏။ ။ အာသ၀စသော အကြောင်းတရားနှင့် စပ်သော = အကြောင်းတရား၌ စပ်သော
ဖြစ်ခြင်းသဘောရှိသည်၏ အဖြစ်ကြောင့် အလိုသို့ လိုက်စေတတ်သည်ဖြစ်၍ ဖြစ်သော အတ္တ၏ အဖြစ်မှလည်း
ကင်းဆိတ်၏။ ။ သင်္ခါရစသော ပဋိစ္စသမုပ္ပါဒ်အင်္ဂါရပ် အားလုံးတို့သည်လည်း ထို့အတူ ဓု၀-သုဘ-သုခ-အတ္တ
တို့မှ ကင်းဆိတ်ကြကုန်သည်သာ ဖြစ်ကုန်၏။

တစ်နည်းဆိုရသော် ---- အဝိဇ္ဇာသည် ----

၁။ အတ္တလည်း မဟုတ်၊

၂။ အတ္တ၏ ဥစ္စာလည်း မဟုတ်၊

၃။ အတ္တ၌လည်း မရှိ၊

၄။ အတ္တလည်း မရှိ၊

သင်္ခါရအစရှိကုန်သော အင်္ဂါရပ်တို့သည်လည်း ထို့အတူပင်တည်း။ ထို့ကြောင့် ဤပဋိစ္စသမုပ္ပါဒ် သံသရာ
ဘ၀စက်သည် တစ်နည်း သံသရာဘ၀စက်၏ အင်္ဂါရပ် (၁၂)ပါးတို့သည် ဓု၀-သုဘ-သုခ-အတ္တဟူသော
ဆိတ်သုဉ်းခြင်းဖြင့် ဆိတ်သုဉ်း၏ဟူ၍ သိပါလေ။ (အဘိ၊ဋ္ဌ၊၂၊၁၈၁။ ဝိသုဒ္ဓိ၊၂၊၂၁၃။)

တစ်ဖန် ဤပဋိစ္စသမုပ္ပါဒ် သံသရာဘ၀စက်၌ ----

၁။ မူလ (၂)ပါး，

၂။ အဓွန့်ကာလ (၃)ပါး，

၃။ အင်္ဂါ (၁၂)ပါး，

၄။ အစပ် (၃)ပါး，

၅။ အလွှာ (၄)ပါး，

၆။ ခြင်းရာ (၂၀) ရှိပေသည်။