### အကျိုးရှိသော ဟောစဉ်

ဤဘ၀နိဒ္ဒေသ၌ ပုညာဘိသင်္ခါရ အပုညာဘိသင်္ခါရ အာနေဉ္ဇာဘိသင်္ခါရတို့ကို ဟောတော်မူသကဲ့သို့
သင်္ခါရနိဒ္ဒေသတုန်းကလည်း ပုညာဘိသင်္ခါရ အပုညာဘိသင်္ခါရ အာနေဉ္ဇာဘိသင်္ခါရတို့ကို ဟောတော်မူခဲ့၏။

သို့သော် ရှေးသင်္ခါရနိဒ္ဒေသ၌ ဟောတော်မူအပ်ကုန်သော ပုညာဘိသင်္ခါရ စသည်တို့ကို အတိတ်ကံ၏
အစွမ်းဖြင့် ဤပစ္စုပ္ပန်ဘ၀၌ ပဋိသန္ဓေ၏ အကြောင်းတရားတို့၏ အဖြစ်ကြောင့် ဟောတော်မူအပ်ကုန်၏။ ဤ
ဘ၀နိဒ္ဒေသ၌ကား ယင်းပုညာဘိသင်္ခါရစသည်တို့ကို ပစ္စုပ္ပန်ကံ၏ အစွမ်းဖြင့် နောင်အနာဂတ်ဘ၀၌ ပဋိသန္ဓေ
၏ အကြောင်းတရား၏ အဖြစ်ကြောင့် ဟောတော်မူအပ်ကုန်၏။ ထိုကြောင့် ဤဘ၀နိဒ္ဒေသ၌ ပုညာဘိသင်္ခါရ
စသည်တို့ကို တစ်ဖန်ထပ်၍ ဟောတော်မူခြင်းသည် အကျိုးရှိသည်သာလျှင် ဖြစ်ပေသည်။ တစ်နည်း --- ရှေး
သင်္ခါရနိဒ္ဒေသ၌ သမ္ပယုတ်တရားမပါဘဲ ကုသိုလ် အကုသိုလ် စေတနာသက်သက်ကိုသာ သင်္ခါရဟူ၍ ဟောတော်
မူခဲ့၏။ ဤဘ၀ပဒနိဒ္ဒေသ၌ကား --- **သဗ္ဗမ္ပိ ဘ၀ဂါမိကမ္မံ** ---- ဟူ၍ ဟောတော်မူခြင်းကြောင့် လောကီ ကုသိုလ်
အကုသိုလ် စေတနာတွင်သာမက ယင်းစေတနာနှင့် ယှဉ်ဖက် သမ္ပယုတ် စိတ်စေတသိက် တရားစုတို့ကိုလည်း
ကမ္မဘ၀အရတွင် ထည့်သွင်း၍ ဟောကြားထားတော်မူပေသည်။

တစ်ဖန် ရှေးသင်္ခါရနိဒ္ဒေသ၌ ဝိညာဏ်၏ အကြောင်းသာလျှင် ဖြစ်သော ကံကို သင်္ခါရဟူ၍ ဟောတော်မူ-
ခဲ့၏။ ဤဘ၀နိဒ္ဒေသ၌ကား ရုပ်ဇီဝိတန၀ကကလာပ်တည်းဟူသော အသညသတ်ဘ၀ကို ဖြစ်စေတတ်သော
ကံကိုလည်း ထည့်သွင်း၍ ဟောကြားထားတော်မူ၏။

တစ်နည်း ---- စကားများစွာ ပြောဆိုခြင်းဖြင့် အဘယ်အကျိုး ရှိနိုင်အံ့နည်း။ --- အဝိဇ္ဇာပစ္စယာ သင်္ခါရာ-
ဟူသောအရာ၌ ပုညာဘိသင်္ခါရစသော ကုသိုလ် အကုသိုလ်တရားတို့ကိုသာ သင်္ခါရအရ ဟောကြားထားတော်မူ၏။
ဥပါဒါနပစ္စယာ ဘဝေါဟူသော ဤအရာ၌ကား ကမ္မဘ၀တွင်သာမက ဥပပတ္တိဘ၀ကိုလည်း သိမ်းယူအပ်သည်၏
အဖြစ်ကြောင့် ကမ္မဘ၀ ဥပပတ္တိဘ၀ နှစ်မျိုးလုံး ပါဝင်ရကား ----

၁။ ကုသိုလ်

၂။ အကုသိုလ်

၃။ ဝိပါက် အဗျာကတ (နာမ်တရား)

၄။ ကမ္မဇရုပ် အဗျာကတ -

ဤ (၄)မျိုးကုန်သော ကုသိုလ် အကုသိုလ် အဗျာကတဖြစ်ကုန်သော တရားတို့ကို ဟောတော်မူအပ်ကုန်၏။
ထိုကြောင့် သင်္ခါရကို ဟောပြီးသော်လည်း ဘ၀ကို ထပ်မံ၍ ဟောကြားတော်မူခြင်းသည် အကျိုးရှိသည်သာ
ဖြစ်သည်ဟု မှတ်ပါ။ (အဘိ၊ဋ္ဌ၊၂၊၁၇၅။ ဝိသုဒ္ဓိ၊၂၊၂၀၇။)

### ဥပါဒါန်နှင့် ဘ၀အပြား

ကာမုပါဒါန်ကို အကြောင်းခံ၍ ကာမဘ၀ကို ဖြစ်စေတတ်သော ကာမာ၀စရ ပုညာဘိသင်္ခါရ， အပုညာဘိ-
သင်္ခါရဟူသော ကာမာ၀စရကံကို ပြုစုပျိုးထောင်၏။ ထိုကံဟူသော သဘောတရားသည် ကမ္မဘ၀ မည်၏။
ထိုကမ္မဘ၀သည် ဖြစ်စေအပ်ကုန်သော ခန္ဓာတို့သည် ဥပပတ္တိဘ၀ မည်၏။ ရူပဘ၀ အရူပဘ၀တို့၌လည်း
ဤနည်းကိုဆောင်၍ သိပါလေ။ ကြွင်းကျန်သော ဒိဋ္ဌုပါဒါန် သီလဗ္ဗတုပါဒါန် အတ္တဝါဒုပါဒါန်တို့ကို အကြောင်း
ခံ၍ ကာမကမ္မဘ၀， ကာမဥပပတ္တိဘ၀， ရူပကမ္မဘ၀， ရူပဥပပတ္တိဘ၀， အရူပကမ္မဘ၀， အရူပဥပပတ္တိဘ၀တို့
ဖြစ်နိုင်ပုံကိုလည်း သဘောပေါက်ပါလေ။ ဥပါဒါန် အမျိုးအမည် မခွဲဘဲ သာမညအားဖြင့် ဆိုရမူ ဥပါဒါန်ကို
အကြောင်းခံ၍ ကမ္မဘ၀ ဥပပတ္တိဘ၀ နှစ်မျိုး ထိုက်သလို ဖြစ်နိုင်သည်သာ ဖြစ်သည်ဟု အတိုချုပ် မှတ်သားထားပါ။