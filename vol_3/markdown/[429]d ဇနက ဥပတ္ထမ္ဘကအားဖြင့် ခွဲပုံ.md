### ဇနက ဥပတ္ထမ္ဘကအားဖြင့် ခွဲပုံ

- ၁။ အနန္တရ， သမနန္တရ， အနန္တရူပနိဿယ， ပကတူပနိဿယ， အာသေဝန， နာနာက္ခဏိကကမ္မ， နတ္ထိ， ဝိဂတပစ္စည်းတရားတို့ကား ပစ္စယုပ္ပန်အကျိုးတရားတို့ကို တိုက်ရိုက်ဖြစ်စေတတ်ကုန်သော **ဇနက**ပစ္စည်းတရားတို့သာ ဖြစ်ကုန်၏။ 
အားပေးထောက်ပံ့တတ်ကုန်သော ဥပတ္ထမ္ဘကပစ္စည်းတရားတို့ မဟုတ်ကုန်။
- ၂။ ပစ္ဆာဇာတပစ္စည်းကား ပစ္စယုပ္ပန်အကျိုးတရားတို့အား အားပေးထောက်ပံ့တတ်သော **ဥပတ္ထမ္ဘက**ပစ္စည်းတရားသာလျှင် ဖြစ်၏၊ တိုက်ရိုက် ဖြစ်စေတတ်သော ဇနကပစ္စည်းတရားကား မဟုတ်ပေ။
- ၃။ ကြွင်းကုန်သော ပစ္စည်းတရားတို့ကား ပစ္စယုပ္ပန်တရားတို့အား တိုက်ရိုက် ဖြစ်စေတတ်ကုန်သော **ဇနက**ပစ္စည်းတရားတို့လည်း ဟုတ်ကုန်၏။ 
အားပေးထောက်ပံ့ ခိုင်ခံ့စေတတ်ကုန်သော တည်တံ့စေတတ်ကုန်သော **ဥပတ္ထမ္ဘက**ပစ္စည်းတရားတို့လည်း ဟုတ်ကုန်၏။ (မဟာဋီ၊၂၊၂၈၈-၂၈၉။)
