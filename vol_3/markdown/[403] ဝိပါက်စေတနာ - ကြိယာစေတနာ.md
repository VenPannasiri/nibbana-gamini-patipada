### ဝိပါက်စေတနာ - ကြိယာစေတနာ

- ၅။ ကာမာဝစရ ဝိပါက်စေတနာ ရူပါဝစရ ဝိပါက်စေတနာသည် မိမိနှင့်ယှဉ်ဖက် (ဝိပါက်)သမ္ပယုတ်တရားတို့အားလည်းကောင်း， ပဝတ္တိအခါ၌ စိတ္တသမုဋ္ဌာန်ရုပ်တို့အားလည်းကောင်း， ပဋိသန္ဓေအခါ၌ ကဋတ္တာရုပ်တို့အားလည်းကောင်း **သဟဇာတကမ္မပစ္စယသတ္တိ**ဖြင့် ကျေးဇူးပြု၏။

- ၆။ အရူပါဝစရ ဝိပါက်စေတနာသည် မိမိနှင့်ယှဉ်ဖက် (ဆိုင်ရာဝိပါက်)သမ္ပယုတ်တရားစုတို့အားသာလျှင် **သဟဇာတကမ္မပစ္စယသတ္တိ**ဖြင့် ကျေးဇူးပြု၏။

- ၇။ လောကုတ္တရာ ဝိပါက်စေတနာ (= အရိယဖိုလ်စေတနာ)သည် ပဉ္စဝေါကာရဘုံ၌ မိမိနှင့်ယှဉ်ဖက် သမ္ပယုတ်တရားတို့အားလည်းကောင်း ပဝတ္တိအခါ၌ စိတ္တသမုဋ္ဌာန်ရုပ်တို့အားလည်းကောင်း， စတုဝေါကာရဘုံ၌ နာမ်တရားအားသာလျှင်လည်းကောင်း **သဟဇာတကမ္မပစ္စယသတ္တိ**ဖြင့် ကျေးဇူးပြု၏။ (အဘိ၊ဋ္ဌ၊၃၊၃၇၅။)

- ၈။ ကာမ ရူပ အရူပတည်းဟူသော ဘုံသုံးပါးအတွင်း၌ တည်ရှိသော ကာမ ကြိယာစေတနာ ရူပ ကြိယာစေတနာ အရူပ ကြိယာစေတနာသည် ပဉ္စဝေါကာရဘုံ၌ မိမိနှင့်ယှဉ်ဖက် သမ္ပယုတ်တရားတို့အားလည်းကောင်း，စိတ္တသမုဋ္ဌာန်ရုပ်အားလည်းကောင်း， **သဟဇာတကမ္မပစ္စယသတ္တိ**ဖြင့် ကျေးဇူးပြု၏။ 
ယင်းကာမ ရူပ အရူပ ကြိယာစေတနာသည် အရူပဘုံ၌ဖြစ်မူ နာမ်တရားတို့အားသာလျှင် (= သမ္ပယုတ် နာမက္ခန္ဓာတို့အားသာလျှင်) **သဟဇာတကမ္မပစ္စယသတ္တိ**ဖြင့် ကျေးဇူးပြု၏။ (အဘိ၊ဋ္ဌ၊၃၊၃၇၅-၃၇၆။)

နာမ်က နာမ်ရုပ်အား ကျေးဇူးပြုသော ပစ္စည်းဟု မှတ်ပါ။
