### သီလမယ ကုသိုလ်စေတနာ (ပုညာဘိသင်္ခါရ)

သီလကို ပြည့်ပြည့်စုံစုံ ဖြည့်ကျင့်ရန် အလို့ငှာ ရှင်ရဟန်းပြုပေတော့အံ့ဟု ကြံစည်စိတ်ကူး၍ ကျောင်းသို့
သွားသော ပုဂ္ဂိုလ်၏ သန္တာန်၌လည်းကောင်း， ရှင်ရဟန်းအဖြစ်သို့ ကပ်ရောက်သော ရှင်ရဟန်းပြုပြီးသော ပုဂ္ဂိုလ်၏
သန္တာန်၌လည်းကောင်း， စိတ်နှလုံး၏ အလိုဆန္ဒကို အထွတ်အထိပ် အပြီးအဆုံးသို့ ရောက်စေ၍ “ငါသည်
ရှင်ရဟန်းအဖြစ်သို့ ကပ်ရောက်ပြီးသည် ဖြစ်ပေပေါ့တကား， ကောင်းလေစွ， ကောင်းလေစွ” --- ဟု ဆင်ခြင်သော
ပုဂ္ဂိုလ်၏ သန္တာန်၌လည်းကောင်း， ပါတိမောက္ခသံ၀ရသီလတည်းဟူသော ဝိနည်းသိက္ခာပုဒ်တော် သီလများကို
စောင့်စည်းသော ပုဂ္ဂိုလ်၏ သန္တာန်၌လည်းကောင်း， သင်္ကန်း-ဆွမ်း-ကျောင်း-ဆေး ပစ္စည်းလေးပါးတို့ကို
ပစ္စဝေက္ခဏာဉာဏ်ဖြင့် ဆင်ခြင်၍ သုံးစွဲသော ပုဂ္ဂိုလ်၏ သန္တာန်၌လည်းကောင်း， ရူပါရုံအစရှိသော အာရုံတို့သည်
ရှေးရှုကျခြင်းသို့ ထင်ခြင်းသို့ ရောက်ကုန်လတ်သော် စက္ခုဒွါရ အစရှိကုန်သော ဒွါရတို့ကို စောင့်စည်းသော
ပုဂ္ဂိုလ်၏ သန္တာန်၌လည်းကောင်း， အသက်မွေးဝမ်းကျောင်းကို စင်ကြယ်အောင် သုတ်သင်သော ပုဂ္ဂိုလ်၏
သန္တာန်၌လည်းကောင်း ဖြစ်ပေါ်လာသော ကာမာ၀စရ မဟာကုသိုလ်စေတနာသည် သီလမယ ကုသိုလ်စေတနာ
မည်၏။ (အဘိ၊ဋ္ဌ၊၂၊၁၃၅။)
