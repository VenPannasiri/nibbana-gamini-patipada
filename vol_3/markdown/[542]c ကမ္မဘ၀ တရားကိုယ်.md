### ကမ္မဘ၀ တရားကိုယ်

ကုသိုလ်စေတနာ အကုသိုလ်စေတနာတို့သည်လည်းကောင်း， စေတနာနှင့် ယှဉ်ကုန်သော အဘိဇ္ဈာ
အစရှိကုန်သော ကံဟု ခေါ်ဆိုအပ်ကုန်သော တရားတို့သည်လည်းကောင်း ကမ္မဘ၀ မည်၏။ (ဝိသုဒ္ဓိ၊၂၊၂၀၆၊၊)

တတ္ထ ကတမော ကမ္မဘဝေါ၊ ပုညာဘိသင်္ခါရော အပုညာဘိသင်္ခါရော အာနေဉ္ဇာဘိသင်္ခါရော (ပရိတ္တ-
ဘူမကော ဝါ မဟာဘူမကော ဝါ)၊ အယံ ဝုစ္စတိ ကမ္မဘဝေါ။ သဗ္ဗမ္ပိ ဘ၀ဂါမိကမ္မံ ကမ္မဘဝေါ။
<r>(အဘိ၊၂၊၁၄၃။ ဝိသုဒ္ဓိ၊၂၊၂၀၆။)</r>

ဤအထက်ပါ ပါဠိတော်နှင့်အညီ --- ပရိတ္တဘူမက အမည်ရသော ---

၁။ ကာမာ၀စရ မဟာကုသိုလ်စေတနာ --- ( ၈ )မျိုး

၂။ အကုသိုလ်စေတနာ --- (၁၂)မျိုး

မဟာဘူမက အမည်ရသော --- မဟဂ္ဂုတ် ---

၃။ ရူပါ၀စရ ကုသိုလ်စေတနာ --- ( ၅ )မျိုး

၄။ အရူပါ၀စရ ကုသိုလ်စေတနာ --- ( ၄ )မျိုး

အားလုံးပေါင်းသော် ---- ဤ (၂၉)မျိုးသော စေတနာတို့သည်လည်းကောင်း，

၅။ သဗ္ဗမ္ပိ ဘ၀ဂါမိကမ္မံ အရ ဝဋ္ဋနိဿိတဖြစ်သော ယင်းစေတနာတို့နှင့် သမ္ပယုတ်ဖြစ်သော အဘိဇ္ဈာစသော
တရားတို့သည်လည်းကောင်း ကမ္မဘ၀ မည်ပေသည်။

ဤ၌ ဘ၀ဂါမိကံ ဟူသည် ထိုထိုဘ၀အားလုံးသို့ ရောက်လည်းရောက်တတ် ရောက်စေလည်း ရောက်စေ
တတ်သော ဝဋ္ဋနိဿိတကံများတည်း။ ဤ၌ ထိုထိုဘ၀သို့ ရောက်တတ် ရောက်စေတတ်၏ဟူသည် အကျိုးဝိပါက်ကို
ဖြစ်စေတတ် ပြီးစေတတ်သော စွမ်းရည်သတ္တိရှိသည်၏ အစွမ်းဖြင့် မိမိဟူသော ကံတရား၏ ဖြစ်ရာအခါ
ဖြစ်စဉ်အခါ၌ = ကံကို ပြုစုပျိုးထောင်စဉ်အခါ၌ ဘ၀တစ်ခုခုသို့ ရှေးရှုသည်ဖြစ်၍ ဖြစ်မှုကို ဆိုလိုပေသည်။

ဥပမာ -- နောင်အနာဂတ်တွင် ဓမ္မကထိကနတ်သားဖြစ်ရန် ရည်ရွယ်တောင့်တ၍ ပုညာဘိသင်္ခါရ
အမည်ရသည့် ကာမာ၀စရကုသိုလ်တို့ကို ပြုစုပျိုးထောင်ရာဝယ် ကံပြုစဉ်မှာပင် စိတ်အစဉ်သည် ဓမ္မကထိက
နတ်သားဘ၀သို့ ညွတ်နေ ရှေးရှုနေမှုမျိုးတည်း။ ထိုမိမိလိုလားသော ဓမ္မကထိကနတ်သားဘ၀သို့ စိတ်ညွတ်-
ကိုင်းရှိုင်းလျက် ရှေးရှုလျက် ကံကိုအားထုတ်ခဲ့သော် ထိုကံဝယ် ဓမ္မကထိကနတ်သားဘ၀ဟူသော ဝိပါက်ခန္ဓာ
(၅)ပါးကို ရင့်ကျက်သည့်အခါ ပြီးစေနိုင်သော အစွမ်းသတ္တိလည်း ရှိနေပေ၏။ ယင်းသို့သော အကျိုးဝိပါက်ကို
ဖြစ်စေနိုင်သော စွမ်းရည်သတ္တိရှိ၍ ယင်းအကျိုးဝိပါက်ခန္ဓာ (၅)ပါးတို့၏ တည်ရာဘ၀သို့ စိတ်ကို ရှေးရှုလျက်
ပြုစုပျိုးထောင်အပ်သော ကံကို ဘ၀ဂါမိကံ = ဘ၀သို့ ရောက်တတ် ရောက်စေတတ်သော ကံဟု ဆိုလိုပေသည်။
တစ်နည်းဆိုသော် အကျိုးဝိပါက်တရားများကို ဖြစ်စေခြင်းကိုပင်လျှင် ဤအရာ၌ ရောက်၏ ရောက်စေတတ်၏
ဟု ဆိုလိုသည် မှတ်ပါ။ (အဘိ၊ဋ္ဌ၊၂၊၁၇၄။ ဝိသုဒ္ဓိ၊၂၊၂၀၆။ မူလဋီ၊၂၊၁၂၂။ မဟာဋီ၊၂၊၃၃၀။)