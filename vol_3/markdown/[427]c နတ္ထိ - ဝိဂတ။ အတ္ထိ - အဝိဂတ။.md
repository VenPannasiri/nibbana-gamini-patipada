### နတ္ထိ - ဝိဂတ။ အတ္ထိ - အဝိဂတ။

နတ္ထိဘာ၀ = မရှိသည်၏အဖြစ်နှင့် ဝိဂတဘာ၀ = ကင်းသည်၏အဖြစ်သည် ပစ္စည်းတရား၏ မရှိတော့ခြင်း
အားဖြင့် တူသည် မဟုတ်ပါလော၊ အဘယ်သို့ ထူးပါသနည်းဟု မေးဖွယ်ရာရှိ၏။ အဖြေ --- နတ္ထိဘာ၀နှင့်
ဝိဂတဘာ၀သည် မရှိခြင်းအားဖြင့် တူမျှသော်လည်း မိမိရှိနေသမျှ နောက်စိတ်ဖြစ်ခွင့် မရသောကြောင့် မိမိ
ဖြစ်ပြီးနောက် မရှိခြင်းမျှဖြင့် ကျေးဇူးပြုခြင်း = ပစ္စယုပ္ပန်တရားတို့ကို ဖြစ်ခွင့်ပေးခြင်းသည် **နတ္ထိပစ္စည်း**၏
အဖြစ်တည်း။ မိမိပစ္စည်းတရားတည်းဟူသော သဘာ၀ဓမ္မ မကင်းသေးသမျှ နောက်သဘာ၀ဓမ္မ ဖြစ်ခွင့်
မရသောကြောင့် မိမိတည်းဟူသော သဘာ၀ဓမ္မ၏ ကင်းခြင်းဖြင့် ပစ္စယုပ္ပန်တရားတို့အား ကျေးဇူးပြုတတ်သည်၏
အဖြစ်သည် **ဝိဂတပစ္စည်း**၏ အဖြစ်တည်း။ (မူလဋီ၊၃၊၁၇၅။)

နတ္ထိတာ စ နိရောဓာနန္တရသုညတာ၊ ဝိဂတတာ နိရောဓပ္ပတ္တတာ။ (မူလဋီ၊၃၊၁၇၅။)

**အဘာ၀မတ္တေနာ**တိ ဟုတွာ အဘာ၀မတ္တေန ။ ပ ။ **သဘာ၀ဝိဂမေနာ**တိ ဧတေန နိရောဓတော ပရမ္ပိ
ယတော “ဝိဂတတာ နိရောဓပ္ပတ္တတာ”တိ ဝုတ္တံ။ (အနုဋီ၊၃၊၂၃၈။)

ပစ္စည်းတရားချုပ်ပြီးသည်၏ အခြားမဲ့၌ ထိုပစ္စည်းတရားနှင့် ဆိုင်ရာ ဘာမျှမကျန်တော့ဘဲ သုညဖြစ်ခြင်း
သည် **နတ္ထိပစ္စည်း**၏ အဖြစ်တည်း။ ပစ္စည်းတရား၏ ချုပ်ခြင်းသို့ ရောက်ပြီးသည်၏ အဖြစ်သည် **ဝိဂတပစ္စည်း**၏
အဖြစ်တည်း။ ဤကား ထိုပစ္စည်းနှစ်ပါးတို့၏ အထူးတည်း။ နတ္ထိသဘောသည် ဘင်အခိုက်၌ ထင်ရှား၏။
ဝိဂတသဘောသည် ချုပ်ပြီးနောက် = ဘင်၏ နောက်ကာလ၌ ထင်ရှား၏။

**အတ္ထိ - အဝိဂတ**-- ပစ္စည်းတရား၏ မိမိဆိုင်ရာ သဘာ၀လက္ခဏာအားဖြင့် ထင်ရှားရှိနေသည်၏ အဖြစ်ဖြင့်
ပစ္စယုပ္ပန်တရားတို့အား ကျေးဇူးပြုတတ်သည်၏အဖြစ်သည် **အတ္ထိပစ္စည်း**၏အဖြစ်တည်း။ ပစ္စည်း တရား၏ မိမိတို့
ဆိုင်ရာ သဘာ၀လက္ခဏာ မကင်းသေးသဖြင့် ချုပ်ခြင်းသို့ မရောက်သေးခြင်းဖြင့် ပစ္စယုပ္ပန် တရားတို့အား ကျေးဇူး-
ပြုတတ်သည်၏ အဖြစ်သည် **အဝိဂတပစ္စည်း**၏ အဖြစ်တည်း။ (မူလဋီ၊၃၊၁၇၅။)

ပစ္စည်းတရား၏ ထင်ရှားရှိနေသေးခြင်းသည် **အတ္ထိ**တည်း။ ပစ္စည်းတရား၏ ချုပ်ခြင်းသို့ မရောက်သေးခြင်း
သည် **အဝိဂတ**တည်း။ (အနုဋီ၊၃၊၂၃၉။)
