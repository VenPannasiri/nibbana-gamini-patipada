### အသမ္မောဟ သမ္ပဇဉ်ဉာဏ်ကို ရရှိရန်

ဧ၀မေတ္ထ ခန္ဓာယတနဓာတုပစ္စယပစ္စဝေက္ခဏ၀သေနပိ အသမ္မောဟသမ္ပဇညံ ဝေဒိတဗ္ဗံ။
<r>(ဒီ၊ဋ္ဌ၊၁၊၁၇၅-၁၇၆။ မ၊ဋ္ဌ၊၁၊၂၆၈။ သံ၊ဋ္ဌ၊၃၊၂၂၈။ အဘိ၊ဋ္ဌ၊၂၊၃၄၂။)</r>

ဤအသမ္မောဟသမ္ပဇဉ်ပိုင်းဝယ် --- သွား - ရပ် - ထိုင် - လျောင်း ဟူသော ဣရိယာပထအခိုက်， ရှေ့သို့
တက်ခြင်း နောက်သို့ ဆုတ်ခြင်းစသော သမ္ပဇဉ်ပိုင်းဆိုင်ရာ ထိုထိုအခိုက်အတန့်တို့၌ ---

၁။ ခန္ဓာ (၅)ပါးနည်း，

၂။ အာယတန (၁၂)ပါးနည်း，

၃။ ဓာတ် (၁၈)ပါးနည်း，

၄။ ပဋ္ဌာန်းပစ္စည်း ဆက်သွယ်ပုံကို ဆင်ခြင်နည်း ---

ဤသို့သော နည်းလမ်းများ၏ အစွမ်းဖြင့်လည်း အသမ္မောဟသမ္ပဇဉ်ဉာဏ်ကို ရရှိအောင် ကြိုးစားအား-
ထုတ်ရန် အဋ္ဌကထာကြီးများက ညွှန်ကြားထားတော်မူကြ၏။ ဤညွှန်ကြားချက်များနှင့်အညီ **အသမ္မောဟ**-
**သမ္ပဇဉ်ဉာဏ်**ကို ရရှိရန်အတွက် ပဋ္ဌာန်းပစ္စည်းဆက်သွယ်ပုံ နည်းလမ်းဖြင့် အကြောင်းတရားတို့ကို ဆင်ခြင်ပုံ
သိမ်းဆည်းပုံ နည်းစနစ်များကို ပဋ္ဌာန်းဒေသနာတော်နည်းအားဖြင့် ဉာဏ်ကွန့်မြူးလိုသူ သူတော်ကောင်းများ
အတွက် ရည်ရွယ်၍ ဤ**ပဋ္ဌာန်းပစ္စည်းဆက်သွယ်ပုံအပိုင်း**ကို ရေးသားတင်ပြထားပေသည်။

ဤအပိုင်းကို လေ့လာလိုသော အသင် သူတော်ကောင်းသည် ပဋ္ဌာန်း ပစ္စယနိဒ္ဒေသပိုင်း ပါဠိတော်ကို
လည်းကောင်း， ယင်းပါဠိတော်၏ မြန်မာပြန်အနက်ကိုလည်းကောင်း， ယင်းပါဠိတော်၏ ဆိုလိုရင်း အနက်
အဓိပ္ပါယ် အရကောက်ကိုလည်းကောင်း， အထက်တွင် ရေးသားတင်ပြခဲ့သော ပဋ္ဌာန်းနှစ်ချက်စုကိုလည်းကောင်း
အလွတ်ရအောင် လေ့ကျက်ထားဖို့ လိုအပ်ပေသည်။ သို့မှသာလျှင် ပဋ္ဌာန်းပစ္စည်းဆက်သွယ်ပုံ ကြောင်း-ကျိုး
ဆက်နွှယ်မှု သဘောတရားကို ပိုမိုနက်ရှိုင်းစွာ နားလည်သဘောပေါက်နိုင်မည် ဖြစ်ပေသည်။ မဟာသန္တိသုခ
အငြိမ်းဓာတ် အမြိုက်နိဗ္ဗာန်တရားတော်မြတ်ကြီးကို ရည်သန်တောင့်တလျက်ရှိကြကုန်သော သူတော်ကောင်း
အပေါင်းတို့သည် ပဋ္ဌာန်းဒေသနာတော်မြတ်၏ ကြောင်း-ကျိုးဆက်နွှယ်မှု သဘောတရားတို့၌ ဉာဏ်ကွန့်မြူး
စမ္ပယ်နိုင်ကြပါစေကုန်သောဝ် ...။