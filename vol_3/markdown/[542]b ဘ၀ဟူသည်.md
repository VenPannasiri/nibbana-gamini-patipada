### ဘ၀ဟူသည်

**ဘ၀တီတိ ဘဝေါ** --- ဖြစ်တတ်သော သဘောတရားသည် ဘ၀မည်၏။ ထိုဘ၀သည် ကမ္မဘ၀， ဥပပတ္တိ-
ဘ၀ဟု နှစ်မျိုးရှိ၏။ ကံသည်ပင်လျှင် ဘ၀ = ကမ္မဘ၀ မည်၏။ ကံကြောင့်ဖြစ်ရသော အကျိုးတရားသည်ပင်လျှင်
ဥပပတ္တိဘ၀ မည်၏။

၁။ ထိုဘ၀နှစ်မျိုးတို့တွင် ဝိပါက်နာမ်ခန္ဓာနှင့် ကမ္မဇရုပ်များသည် ကံကြောင့် ဖြစ်ပေါ်လာကြရသော အကျိုး
တရားများ ဖြစ်သောကြောင့် ယင်းအကျိုးတရားများသည်ပင် ဘ၀တီတိ ဘဝေါ ဟူသည်နှင့်အညီ ဖြစ်တတ်သော
အနက်သဘောကြောင့် ဘ၀ဟူသော အမည်ကို ရရှိပေသည်။

၂။ သုခေါ ဗုဒ္ဓါနမုပ္ပါဒေါ။ (ခု၊၁၊၄၂။) = ဘုရားရှင်တို့၏ ပွင့်ထွန်း ပေါ်ပေါက်တော်မူခြင်းသည် ချမ်းသာ၏-
ဟူရာ၌ ချမ်းသာခြင်း အကျိုးသုခကို ရရှိဖို့ရန် အကြောင်းဖြစ်သော ဘုရားရှင်တို့၏ ပွင့်ထွန်း ပေါ်ပေါက်တော်-
မူခြင်းတည်းဟူသော ဗုဒ္ဓုပ္ပါဒန၀မခဏကို ဖလူပစာရအားဖြင့် သုခေါ = ချမ်းသာ၏ဟု ဟောတော်မူသကဲ့သို့
ထို့အတူ ကမ္မဘ၀ဟူသော ကံကိုလည်း ဥပပတ္တိဘ၀ဟူသော အကျိုးဝိပါကဝဋ်တရားစု၏ အကြောင်းဖြစ်သော-
ကြောင့် ဘ၀တီတိ ဘဝေါ - ဟူသော ကတ္တု သာဓန ၀စနတ္ထကြောင့်ပင် ဘ၀ဟူသော အမည်ကို ရရှိပေသည်။
<r>(အဘိ၊ဋ္ဌ၊၂၊၁၇၄။)</r>

ဆိုလိုရင်း --- အကြောင်းတရားတို့၏ ဖြစ်ခြင်းကို ကမ္မဘ၀ဟုခေါ်၍ အကျိုးတရားတို့၏ ဖြစ်ခြင်းကို
ဥပပတ္တိဘ၀ဟု ခေါ်သည်။ ကမ္မဘ၀ကား ဖြစ်ကြောင်းသဘောတည်း။ ဥပပတ္တိဘ၀ကား ဖြစ်ခြင်းသဘောတည်း။
ဖြစ်ကြောင်းဘ၀နှင့် ဖြစ်ခြင်းဘ၀တို့ပင်တည်း။