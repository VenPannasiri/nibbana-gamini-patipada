### ဝိညာဏက္ခန္ဓာ၌ သက္ကာယဒိဋ္ဌိဖြစ်ပုံ (၄) မျိုး

၁။ **ဝိညာဏံ အတ္တတော သမနုပဿတိ** = ဝိညာဏ်ကို အတ္တဟု ရှု၏။

၂။ **ဝိညာဏဝန္တံ ဝါ အတ္တာနံ** = ဝိညာဏ်ရှိသော အတ္တဟု ရှု၏။

၃။ **အတ္တနိ ဝါ ဝိညာဏံ** = အတ္တ၌ ဝိညာဏ်ဟု (ဝိညာဏ်ရှိ၏ဟု) ရှု၏။

၄။ **ဝိညာဏသ္မိံ ဝါ အတ္တာနံ** = ဝိညာဏ်၌ အတ္တဟု (အတ္တရှိ၏ဟု) ရှု၏။

အမှတ် (၁)ကား ဝိညာဏ်နှင့် အတ္တကို တစ်ခုတည်းပြု၍ ဝိညာဏ်သည်ပင် အတ္တ， အတ္တသည်ပင် ဝိညာဏ်ဟု
စွဲယူ၏။ အမှတ် (၂-၃-၄)တို့ကား ဝိညာဏ်နှင့် အတ္တကို တခြားစီပြု၍ စွဲယူမှုတည်း။ တစ်ဖန် အမှတ် (၁)ကား
ဝိညာဏ်ကို အတ္တဟု စွဲယူ၏။ အမှတ် (၂-၃-၄)တို့ကား ရုပ်-ဝေဒနာ-သညာ-သင်္ခါရတို့ကို အတ္တဟု စွဲယူ၍
အတ္တက တခြား ဝိညာဏ်က တခြားဟု စွဲယူသည်။

**သဘောပေါက်လွယ်ရန် ပုံစံများ**

၁။ ဝိညာဏ်သည် ငါ ဖြစ်၏။ (ဝိညာဏ်နှင့် အတ္တကို တစ်ခုတည်းပြု၍ စွဲယူပုံတည်း။)

၂။ ဝိညာဏ်သည် ငါ၏ဥစ္စာ ဖြစ်၏။ (ဝိညာဏ်နှင့် အတ္တကို တခြားစီထား၍ စွဲယူပုံတည်း။)
အဘယ်သူကို အဘယ်ဝတ္ထုကို ---

၁။ ငါ မြင်သည် ငါ ကြည့်သည် ငါ ရှုသည်။ (စက္ခုဝိညာဏ်၌ စွဲယူသော သက္ကာယဒိဋ္ဌိ တည်း။)

၂။ ငါ ကြားသည် ငါ နာယူသည် ငါ နားထောင်သည်။ (သောတဝိညာဏ်၌ စွဲယူသော သက္ကာယဒိဋ္ဌိတည်း၊၊)

၃။ ငါ နံသည် ငါ မွှေးသည်။ (ဃာနဝိညာဏ်၌ စွဲယူသော သက္ကာယဒိဋ္ဌိတည်း။)

၄။ အချိုအချဉ် အရသာကို ငါ သိသည်။ (ဇိဝှါဝိညာဏ်၌ စွဲယူသော သက္ကာယဒိဋ္ဌိတည်း။)

၅။ အချမ်းအပူ အကြမ်းအနု လှုပ်ရှားမှုတို့ကို တွေ့ထိ၍ ငါ သိသည်။ (ကာယဝိညာဏ်၌ စွဲယူသော
သက္ကာယဒိဋ္ဌိတည်း။)

၆။ မနောနှလုံးနှင့် ငါ ကြံသည် ငါ တွေးသည် ငါ သိသည်။ (မနောဝိညာဏ်၌ စွဲယူထားသော သက္ကာယဒိဋ္ဌိ
အသီးအသီးတည်း။)